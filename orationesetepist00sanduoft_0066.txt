Wz'lliam Boyd Carpenter. Clzarles E [ἰοί Norton.

nacta, et extra omnem fortunae aleam iam in tuto collocata, posteritatis memoriae
perpetuae tradentur. Tanto enim in opere (Latinis verbis pace huius dixerim) et
monumentis illis et sibi ipsi

‘exegit monumentum aere perennius...

quod non imber edax non Aquilo impotens
possit diruere aut innumerabilis

annorum series '¹.

Vobis praesento GEORGIUM STEPHENS.

19 sune 1884

(85) COM1TATUM maximum Eboracensem nostis omnes, quam late pateat, rerum
naturae pulchritudine quam varia excellat, maiorum nostrorum sive fortitudinis sive
pietatis quot monumentis glorietur.

‘ Adde tot egregias urbes, operumque laborem,

tot congesta manu praeruptis oppida saxis,

fluminaque antiquos subterlabentia muros ²⁹.
Talis autem tantaeque regionis partes illae quae ad occasum solis et septentriones
spectant, alumni nostri, quem reducem salutamus, quasi tutelae sacrae propediem com-
mendabuntur. Nostis ipsi qualis ab incepto processerit 3 olim inter amicos suos
Academicos litterarum amore et animi generositate insignis ; postea inter omnes hominum
ordines, sive pauperum in tabernis, sive regum prope turres, in laboribus sacris spectatus
probatusque. Saeculi primi Christiani velut imaginem huius in Narcisso adumbratam
vidistis 3 ipsum nuper in Academiae templo eloquentia solita contionantem plus quam
semel audivistis. E contionibus autem Hulseanis illis locur'n unum hodie libet recordari, ubi
iudicem magnum laudat dicentem, eo magis quemque inter Britannos pollere, quo quis
doctrina, eloquentia, virtute ceteris antecellat. Addidit ipse eloquentiam sine doctrina
esse inanem quandam linguae volubilitatem 5 eloquentiam cum doctrina coniunctam,
virtutis vero expertem, quasi fucatum esse dicendi nitorem3 veram eloquentiam sine
virtute esse nullam& Habemus hodie, Academici, trium illarum rerum praestantium in uno
coniunctarum exemplar 3 praesentem videmus virum eloquentem, doctum, probum,
episcopum Riponensem designatum, WILELMUM BovD CARPENTER.

(86) Hodie a Collegio antiquo⁴ magna alumnorum suorum frequentia annus ab illo
trecentesimus celebratur, in quo Academiae in solo deposita est glans illa qucrnea
aliquando in arborem evasura et non tantum Academiam ipsam ramorum luxurie mox
obumbratura⁵ sed etiam trans aequor Atlanticum progenie nova gloriatura. E Cantabrigia
autem Transatlantica‚ non nomine tantum sed ipsa origine et vetere hospitii iure nobiscum
coniuncta, diei tam fausti testis, nuperrime nobis legatus insignis advectus est. Adest
unus e professoribus illis qui Cantabrigiae illius nomen illustrius reddiderunt, nuntius ille
felix quem, eloquentiam eius hesternam recordatus⁶, Horati verbis alloqui ausim: ‘Mercuri‚

¹ Horace, Carm. iii 30, 1 f. ² Virgil, Georg. ii 155. 3 p. 145. ⁴ Emmanuel College.
⁶ Fuller’s Cambridge, 278. ⁸ Speech of 18 June, in Commemoration qf tlte 300th Anniversary ‘ff the
Foundation ff Emmanuel College, pp. 15—22, followed by a second Speech on 19 June, z'b. pp. 28—31.

46

 

