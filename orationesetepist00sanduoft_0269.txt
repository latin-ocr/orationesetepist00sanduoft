L'ord K elvzn.

annorum vicibus spectatum probatumque, etiam Universitatis nornen auspiciis optimis
esse adepturum1. Iuvat hodie recordari Collegium vestrum insigne eo ternpore fuisse
constitutum, quo regio tota, quae circum iacebat, adhuc imperii Britannici inter colonias
florentissimas numerabatur. Iuvat nunc quoque doctrinae sedem vestram, quamquam
aequore Atlantico a nobis disiunctam‚ tamen communis generis, communis linguae,
communium denique studiorum necessitudine, cum Universitate nostra consociatam
contemplari. Ergo, voluntati vestrae libenter obsecuti, e professoribus nostris unum
honoris causa legatum ad vos mittimus, qui, his litteris ad vos perlatis, nostrum omnium
nomine, non modo praeteritos annos prospere peractos Collegio vestro gratuletur, sed

etiam in posterum Universitati vestrae per saecula plurima (ut speramus) duraturae omnia
fausta exoptet². Valete.

Datum Cantabrigiae
mensis lunii die quarto
A. S. MDcccxcv1.

BARON! KELVlN
Regiae Soa'etatis nuper Praest'di
Philosophiae Naturalis inter Glasguenses per annos quinquaginta Profissori
S. P. D. Universitas Cantabrzggzknszk.

(552) DUM tot tantaeque Universitates praeceptori tam illustri annos quinquaginta
Professoris in munere feliciter exactos certatim gratulantur, Universitati nostrae imprimis
consentaneum est ob rem tarn laetam tamque honorificam suum gaudium confiteri, suam
superbiam testificari. Etenim nostra inter nemora (iuvat recordari) quinquagesimo primo
abhinc anno studiorum mathematicorum e certamine primo lauream prope primam
reportasti, studiorum eorundem in certamine altero victor renuntiatus. Nostris umbraculis
egressus, et alios ex aliis honores serie perpetua propter insignia merita adeptus, physico-
rum praesertim studiorum provinciam et inventis tuis et exemplo tuo praeclare illustrasti.
Tu trans maria magna navigantibus securitatem novam dedisti, septentrionum regionem
accuratius indicasti, vada periculosa etiam in ipso transcursu metiri docuisti³ 3 tu oceani
denique Atlantici litus utrumque vinculo novo coniunxisti⁴. Haec et alia inventa egregia
dum contemplamur, non sine superbia recordamur plus quam quinquaginta per annos
ipsum inventorem etiam nostra cum Universitate vinculo artissimo fuisse coniunctum.
Alumno igitur nostro insigni, non modo annos quinquaginta Professoris in munere
prospere peractos, sed etiam vitae annum septuagesimum primum feliciter expletum

libenter gratulati, etiam in posterum plurimos per annos omnia fausta ex animo exoptamus.
Vale.

Datum Cantabrigiae
mensis Iunii die xi0
A. S. Mucccxcvr.

² Princeton University. ¹ The'Delegate was Professor J. J. Thomson. ⁸ As inventor of the

new mariner’s compass‚ and the navigational sounding machine. ⁴ As electrician sor the Atlantic
cabloe of 1857—8, 1865—6, etc.

s. S. 249 32

