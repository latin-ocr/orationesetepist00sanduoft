Dr Schechter, and tlte sewz’slz Communz'ty z‘n C az‘ro.

definiri potest, exemplum omnium antiquissimum3 deinde Veteris Testamenti ab Aquila
in linguam Graecam totidem verbis redditi reliquiae, quae et Origenem et Sanctum
Hieronymum vera scripsisse testantur 5 libri denique Ecclesiastici capitum complurium
fons Hebraeus, Sancto Hieronymo non ignotus et a viris doctis usque ad tertium abhinc
annum desideratus. Haec omnia, quae tibi, vir doctissime, quam nobis notiora sunt,
spem non mediocrem· excitant, fore ut in thesauro tam amplo etiarn plura memoratu
digna in posterum reperiantur. Interim, ut ex ipso libro, cuius fons antiquus nuper
repertus est, verba quaedam mutuemur, novimus esse donum alterurn quidem quod non
sit utile, alterum autem cuius duplex sit remuneratio¹. Tuum vere donum, viris doctis

utilissimum, confitemur nos non posse munere ullo remunerari ς gratias tamen ob liberali-
tatem tuam in nos collatam et agimus et habemus maximas. Vale.

Datum in Senaculo
mensis Decembris die xv⁰
A. S. MDcccxcvm.

Viro Doctz’ssimo SOLOMONJ SCHECHTER in Litteris Doctori
Litterarum Rabbinicarum Lectori Cantabrzgiensi q
S. P. D. Universitatis Cantabmssgzknszk Senatus.

(555) GRATULAMUR tibi, vir doctissime, quod codicum Hebraeorum thesaurum
quendam in Aegypto esse absconditum sagacitate singulari divinasti 3 quod, prope urbem
quod Aegypti caput est, tot voluminum ipsas latebras, ipsum sepulcrum invenisti ‚- quod
tam immensam, tam variam librorum multitudinem, in tenebris quasi inter sese deproeli-
antium, tandem in lucem non sine labore, non sine pulvere, eruisti, et bibliothecae nostrae
in pacem victor reportasti. Gratulamur etiam nobis quod, tuam inter primos propter
liberalitatem, munus tarn magnum, tam multiplex, tanto labore a te paratum, tanta
hominurn eruditorum cum spe exspectatum, condicionibus tam aequis ad nos delatum est.
Speramus, codicum varietate tanta in ordinem redacta et in indices relata, litteris antiquis
maius indies lumen esse accessurum. Patrum tuorum inter sententias dicitur, diem esse
brevem, opus autem magnum, praemium vero multum3 dicitur etiam, neque tibi soli
licere opus ad finem perducere neque incohatum derelinquere². Videant omnes, qui, in
explorando thesauro a te invento, tecum aliquando consociabuntur, ut in veritate investi-
ganda patientiam tuam indomitam aemulentur, de sapientia conquirenda monitum
antiquum recordati, cuius sontem ipsum invenisti—Investiga illam et examina3 exquire et
inveni 5 et compos eius' factus, ne derelinquas eam³. In thesauro tanto quicquid veritatis
in posterum invenietur, inventoris ipsius nomen, animi nostri grati in tabulis inscriptum,
numquam profecto peribit. Vale.

Datum in Senaculo
mensis Decembris die xv⁰
MDcccxcvnr. .

Vin's egregiis Iudaeorum Communi in urbe quod Aegypti caput est commorantium
praepositis S. P. D. Universitatzs Cantabrzssgzknsis Senatus.

(556) GRATms vobis, viri egregii, libenter agimus non modo propter benevolentiam
singularem, qua litterarum Rabbinicarum Lectorem nostrum ad vos allatum excepistis, sed

¹ Ecclesiasticus, xx ro. ¹ Pirqe Abotln ii 19. ²³ Ecclesiasticus, vi 27.
2 5 1 3 2—2

