Sir David Gz'll. A. W Howz'tt. Sir N erman Lockyer.

aese imprimis illustrem atque scientiae dynamicae (ut aiunt) in ratione universa exploranda
plurimum pollere. Viri Italiae totius inter mathematicos conspicui meritis accuratius
explicandis gravamur prorsus imparem esse veterem illam linguam Latinam, quam ipsa
Italia Britannis olim donavit. His saltem in studiis hodierna Italia antiquam superavit.

Hospitum nostrorum exterorum seriem claudit Regiae studiorum Universitatis
Romanae professor, Vrro VOLTERRA1.

(403) Ad patriam reversi, quam libenter salutamus virum in stellis observandis
insignem, qui inter Aberdonenses suos astronomiae studia olim auspicatus, planetae
Veneris transitum in oceano Indico accurate observandum curavit! Idem et Aegypti
et Afrioee Australis coloniae extremae2 et Terrae Natalis spatia ampla dimensus est;
stellarum omnium imaginum lucis ipsius auxilio reddendarum auctor fuit assiduus ;
Africae denique in promunturio remotissimo arcem caelestem sibi creditam quinque et
viginti per annos fortiter et feliciter occupavit. In excubiis illis patria procul tolerandis
quam fortem ipsum, in alios quam generosum sese praestitit 3 aliorum labores quantis
stimulis incitavit, ad exitum felicem perductos quanta benevolentia excepit! Viri talis
sub auspiciis, et unius e professoribus nostxis³ sub praesidio, pro scientiarum Societate
Britannica in annum proximum Bonae Spei in Promunturio bene nominato licet omnia
fausta augurari.

Duco ad vos astronomum insignem, equitem generosum, DAv1D GILL.

(404) Australiae praesertim aborigines, in annos singulos ad minorem numerum
redactos, nonnullis vero in locis prope funditus extinctos, simplicitatis pristinae mores
antiquos diutissime conservasse constat. Hic autem, a collega optimo, Collegii vicini
alumno⁴ adiutus, indigenarum illorum primum consuetudines nuptiales, deinde adule-
scentium initiationes, denique religionis rudimenta prima, diligenter investigavit, et
prioris aevi memoriam evanescentem litterarum monumentis fideliter mandavit⁵. Talium
virorum laboribus historia, si non ‘ magistra vitae ', at certe ‘lux veritatis ’, ‘nuntia
vetustatis ’, ‘vita memoriae’ esse gloriatur⁶.

Duco ad vos virum de Australiae anthropologia praeclare meritum, ALFREDUM
WrLLaLMUM Howirr. ’

(405) Inter astronomiae et scientiae physicae fines patet provincia, ubi, instrumentis
subtilissimis adhibitis, etiarn solis ipsius radii retexuntur, et, linearum varietate quadam
minutissima observata, corpora prima, e quibus sol ipse est compositus, inter sese dis-
tinguuntur⁷. Adest vir in regione tam pulchra exploranda inter principes numeratus, qui,
ne his quidem finibus contentus, non solis tantum defectus identidem observavit⁶, sed
etiam astronomiae provinciam amplissimam sibi vindicavit⁹. Idem, per annos prope
quinque et triginta Actis quibusdam praeclaris luculenter editis, anni cuiusque septimo
quoque die, rerum naturae totius varietatem orbi terrarum patefecit¹⁰.

Duco ad vos equitem in rerum naturae studiis insignem, N oRMAN LocvaR.

¹ Author of Memoirs ιη the Atti dei Lincet} and of Lezioni di meccamca (1883 -96), etc. ² Cap e
Colony. ³ George Howard Darwin (K. C. Β. 1905) ⁴ Rev. Lorimer F ison Gonville and Caius
College, joint· -author of Kamilaroi and Kurnaz etc. (1880). ⁶ The Native T rzbes of Soutlz- East

.Australia,1904. ⁶ Cicero, De Or. ii 36. ⁷ Spectrum analysis. ⁸ Eig ht eclipses observed
in 1870—1900. ⁹ Numerous works on Astronomy and So'lar Physics.1⁰ Editor of Nature.

s. s. 185 24

