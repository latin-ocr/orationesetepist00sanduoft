J. G. Darboux. A. A. Michelson. M G. Mittag-Leffler.

modo solis de lumine in partes suas solvendo, sed etiam orbis terrarum de mole metienda
per annos plurimos praeclare meritum. Lucis in natura explicanda, quanta cum doctrinae
elegantia, quanta cum experimentorum subtilitate, quam diu versatus est. Idem quam
accurate velocitatem illam est dimensus, qua per aeris intervallum immensum lucis
simulacra minutissima transvolitant‚

‘suppeditatur enim confestim lumine lumen,

et quasi protelo stimulatur fulgere fulgur'1.
Lucis transmittendae in λαμπαδηφορίᾳ quam feliciter lampada a suis² sibi traditam ipse
etiam trans aequor Atlanticum alii³ tradidit.

Duco ad vos ALFREDUM CORNU.

(316) Sequitur deinceps vir insignis Nemausi natus, Parisiensium in Universitate
illustri geometriam diu professus et scientiarum facultati toti praepositus. Peritis nota
sunt quattuor illa volumina, in quibus superficierum rationem universam⁴ inclusit 3 etiam
pluribus notum est, quantum patriae legatus deliberationibus illis profuerit, quae a
Societate nostra Regia primum institutae, id potissimum spectant, ut omnibus e gentibus
quicquid a scientiarum cultoribus conquiritur, indicis unius in thesaurum, gentium omnium
ad fructum, in posterum conferatur⁶. Incepto tanto talium virorum auxilio ad exitum
perducto, inter omnes gentes ei qui rerum naturae praesertim scientiam excolunt, sine
dubio vinculis artioribus inter sese coniungentur.

Duco ad vos IoANNEM GASTONUM DARssoux.

(317) Trans aequor Atlanticum ad nos advectus est vir insignis, qui ea quae
professor noster Lucasianus de aetheris immensi regione, in qua lux propagatur, orbis
terrarum motu perturbata, olim praesagiebat, ipse experimentis exquisitis adhibitis penitus
exploravit. Lucis explorandae in provincia is certe scientiarum inter lumina numeratur,
qui olim fratrum nostrorum transmarinorum in classe non ignotus, lampade trans oceanum
e Gallia sibi tradita⁶ feliciter accepta, etiam exteris gentibus subito affulsit, velocitatem
immensam eleganter dimensus, qua lucis fluctus videntur (ut Lucreti verbis utar)

‘per totum caeli spatium diffundere sese,
perque volare mare ac terras, caelumque rigare'⁷.

Duco ad vos ALBERTUM ABRAHAM M1CHELsoN.

(318) Scandinavia ad nos misit scientiae mathematicae professorem illustrem, qui
studiorum suorum velut e campo puro laudem plurimam victor reportavit. Idem Regis
sui auspiciis, qui praemiis propositis magnum huic scientiae attulit adiumentum, etiam
exterarum gentium ad communem fructum prope viginti per annos Acta illa Mathematica
edidit, quae in his studiis quasi gentium omnium internuntium esse dixerim. Ipse
Homerus (ut Pindari versus verbo uno tantum mutato proferam) ἄγγελον ἐσλὸν ἔφα τιμὰν
μεγίσταν πράγματι παντὶ φέρειν· αὔξεται καὶ Μάθησις δι’ ἀγγελίας ὄρθᾶςδ.

Duco ad vos MAGNUM GUSTAVUM MITTAG-LEFFLER.

¹ Lucretius, iv 189. ² F izeau and Foucault. ³ A. A. Michelson (no. 317 infra). ⁴ Theory
of Sursaees, 1887-98. ⁶ International catalogue of Scientific Papers. ⁶ By A. Cornu (no. 315 supra).
⁷ iv 202. ⁸ Pindar, Pyth. iv 278 f, αὔξεται δὲ καὶ Μοῦσα κ.τ.λ. The last clause in the text was for

glarlrg ffagsglhe motto of the Cambridge Messenger os Mathematics, originally suggested in 1862, probably
y . . ott.

η

150

