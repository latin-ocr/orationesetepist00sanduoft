› sames Wllz'am Redlzouse. George Stephens.

cordiae non interruptae pignus, pacisque in perpetuum duraturae omen feliciter exstitit.
Ergo Academiae nostrae oliva illum hodie libentissime coronamus qui, sive inter Gallos
sive inter Britannos, Galliae devotissimus, idem est omnium Gallorum Cantabrigiae
carissimus.

Vobis praesento WILELMUM HENRICUM WADmNGToN.

(83) Virum de Ottomannorum litteris praeclare meritum titulo nostro honorifico
ornare, illo ipso anni die Senatui nostro nuper placuit, quo urbs celeberrima Constantini
Ottomannorum armis olim expugnata est. Quantum autem tum Europae totius, tum
praesertim Britanniae, intersit gentem illam penitus cognitam perspectamque habere, non
est quod longius exsequamur, eo praesertim praesente, cui uni haec omnia quam nobis
omnibus notiora esse arbitramur. Adest scilicet vir qui, partim Ottomannorum, partim
Britannorum auspiciis, gentis illius linguae et institutis penitus cognoscendis annos plus
quam quinquaginta dedicavit. Quod Nelsoni nostri vita, quod Paleii nostri argumenta,
quod Testamenti Novi oracula in linguam illam sive primurn sive nunc demum accuratius
reddita sunt, huius inter laudes merito commemoratur. Quod Persarum carminum
mysticorum pulchritudo etiam Britannis patet, huic nuperrime acceptum rettulimus¹. In
grammaticis autem quaestionibus explicandis quam lucidus est! in lexicis condendis
quam eruditus l Quanta vero spe et exspectatione opus illud maius diu flagitamus, in quo
tot populorum Orientalium doctrina velut in thesauro quodam immenso condita con-
servabitur. Tantis profecto laboribus ad exitum felicem aliquando perductis, huius ex
amplissimis doctrinae copiis litterarum respublica fiet, ut Horati verbis utamur, thesauris
Arabum opulentt‘or'.

Merito igitur litterarum doctorem hodie nominamus litterarum Orientalium inter-
pretem eruditissimum, IACOBUM WILELMUM REDHOUSE.

(84) Adest deinceps vir e gente nostra oriundus, qui, patria (in ipsa iuventute) relicta,
patriae de sermone antiqua, patriae de monumentis vetustissimis per annos plurimos
peregre bene meritus est. Scilicet inter Danos illos, qui artissimo necessitudinis vinculo
nobiscum coniuncti sunt, nostram linguam et antiquiorem et recentiorem praeclare
professus, linguae illius simplicitatem robustam, non praeceptis tantum suis, sed etiam
exemplo suo aliis identidem commendavit. Qui igitur lingua illa nostra quam dulcis sit,
quam ampla, quam tenera, quam virilis, non immerito commemorat, ille profecto hodie
patrio illo sermone debuit vobis commendari, non nostra qualicumque Latinitate laudari.
Neque tamen (ne minora referamus) opus illud ingens hodie silentio praeterire possumus,
in quo Europae septentrionalis monumenta antiquissima, litteris Runicis quae vocantur
inscripta, omnia quae adhuc innotuerunt diligentissime in unum collegit, accuratissime
descripsit, fidelissime interpretatus est³. Ergo saeculorum priorum fragmenta illa, non
iam in sedibus remotis dispersa et dissipata, hominum incuriae obnoxia, imbribus ventisque
vexata, oblivione sempiterna minutatim obruentur 3 sed vindicem tam fortem fidelemque

¹ The Mesnevz’ qfsela‘lu-'d-dz'n, translated, 1881. ² Horace, Carm. iii 24, 1 s. 3 The Old-
Northern' Runic Monuments of Scandinavt'a and England, 3 vols. folio, 1866-84.

45

