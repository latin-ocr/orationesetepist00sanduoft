solzn Lloyd. W illium C roswell Boane.

 

suorum cum fructu, quanta collegarum suorum cum voluptate functus est ; historiae
ecclesiasticae provinciam sibi creditam, quanta curn fide, quanta cum dignitate admini-
stravit. Dolemus sane opus illud ingens, quod haud ita pridem est aggressus, nondum
prorsus ad umbilicum esse perductum 3 etenim nostris certe temporibus neque professoris
neque episcopi in cathedra solet semper coniungi ‘cum dignitate otium’1. Speramus tamen,
etiam in nova laboris provincia, fore ut historiae Musam benignam, severam, veracem
colere numquam desinat, sed ab ipso sedis sibi destinatae nomine studiorum suorum velut
omen in posterum ducat. Consentaneum nimirum ei potissimum qui Sancti Petri
cathedram pontificesque Romanos operis magni argumentum sibi sumpsit, Sancti Petri in
oppido sedem episcopalem esse attributam. Ex alumnis nostris unus, postea episcopus
Petroburgensis consecratus, historicis in studiis principissae Victoriae praeceptor datus
est²: fortasse alius sedis eiusdem episcopus, qui isdem e studiis famam adeptus, reginae
Elissae regnum doctrina varia illustravit, opere suo magno ad exitum felicem aliquando
perducto³, litterarum in republica non minus quam in ipsa ecelesia, saeculi Victoriani inter
lumina olim nominabitur.

Duco ad vos virum honoribus plurimis merito cumulatum, episcopum Petroburgensem
designatum, Professorem CREIGHTON.

14 May 1891

(171) Quo'mENs alumnos nostros post annorum complurium absentiam Academi
silvis paulisper redditos salutavimus! Quotiens eosdem in provincias suas proficiscentes
votis optimis prosecuti sumus! Hodie tamen eatenus novum argumentum tracto, quod
oratoris in officio vestram indulgentiam annos prope quindecim expertus, nunc primum
(quod felix faustumque sit) Collegii Sidneiani discipulum Academiae praesento. Illa
vero doctrinae domus, fratrum Franciscanorum in sede antiqua collocata, et a femina
spectatissima, cui nomen Franciscae erat, olim fundata, non modo Cromwelli imaginem
pictam in penetralibus suis conservat, sed etiam Ecclesiae Anglicanae inter decora plus
quam unum decanum, plus quam unum episcopum⁴, sibi vindicavit. Hic autern, abhinc
annos quindecim Mathematicis in studiis lauream nostram adeptus, postea, praesertim inter
Silures suos, laboribus sacris fideliter obeundis incubuit. Ibi nuper uni ex episcopis
adiutor datus, ipse titulum episcopalem oppidi magni e nomine traxit, ubi caeli lumen
ignium fumantium caligine haud raro (nisi fallor) obscuratur. Ergo tenebras inter tantas
lueis divinae minister constitutus, etiarn sacris in rebus vetus illud praeceptum ante
oculos identidem habebit :—‘ non fumum e fulgore, sed e furno dare lucem'⁵.

Vobis praesento virum admodum reverendum, IOANNEM LLOYD, episcopum de
Swansea.

21 May 1891

(172) QUEM ante hos tres annos in episcopis nonnullis titulo nostro decorandis
imprudentes praetermisimus, eum hodie ad nos feliciter advectum non sine gaudio

² Cicero, pro Sestio, 98. ² George Davys (1780-1864)‚ Fellow os Christ’s‚ tutor to the Princess
Victoria, 1827-29, and Bishop of Peterborough, 1839—64; author of A Plain and Short Histomae qungland
gmbl. 1870). ³ History of the Papacy during tlte Pm‘od of the Reformation, 1882—94. ⁴ eg. George

utler, Dean of Peterbmough, from 18423 and Robert Machray, Bishop os Rupert's Land, from 1865.
⁵ Horace, Ars Pok'tz‘ca, 143.

87

