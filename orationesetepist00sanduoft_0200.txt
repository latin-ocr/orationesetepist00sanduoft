E. Rz‘ecke. W'llzelm Waldeyer. Porphyrius Logotlzetes.

antiqua’‚ arte eximia depicta, in libro singulari ordinavit¹. Ο terram felicem, quae non
modo regia in domo artium et scientiarum tot cultores, tot patronos, numerat, sed etiam
inter professores suos virum munificentia prope regia insignem non immerito admiratur.

Titulo nostro certe dignus est anatomiae in Scandinavia professor emeritus, GUSTAVUS
REszs.

(390) Academiae Goettingensis‚ et regiae domus Hanoverianae vinculo antiquo et
hospitii iure vetere nobis coniunctae, socium eximium salutamus, qui scientiae physicae
provincias multas peragravit 3 qui et de vi electrica cum crystallis consociata, et de
corpusculis illis electricis inter nosmet ipsos primum indicatis, non minus breviter quam
dilucide disputavit ς qui denique, in scientiae illius experimentis libro in unico expli-
candis2, inter tot res minutissimas ab alio aut alio observatas, rationem ipsam ubique
eminere et apparere passus est. Illa vero rerum omnium domina est3 illa nos praesertim
etin scientiarum inventis praeteritis delectat et spe maioris in posterum incrementi excitat.
Etenim de studiis ad lucis leges pertinentibus, non minus quam de ipsa luce, poetae
antiqui verba illa vera sunt:

‘ suppeditatur enim confestim lumine lumen,
et quasi protelo stimulatur fulgere fulgur’2.

Duco ad vos scientiae physicae professorem Goettingensem, EDVARDUM R1ECKE.

(391) Academiam Berolinensem, et in scientiis et in litteris celeberrimam, oculis
nostris quasi praesentem hodie reddit vir eximius, Academiae ipsius in scientiis physicis
et mathematicis alter e ministris praecipuis, qui anatomiae in provinciis plurimis plurima
curn laude versatus, vitae nascentis praesertim e studiis famam singularem est adeptus.
Neque vitae ipsius circa limina obscura moratus, etiam urbium magnarum in lucem
progressus est. Is certe, qui morum urbanitate et sermonis eloquentia anatomiae
professores illos antiquos, Herophilos et Erasistratos‚ sine dubio superavit, est profecto,
velut alter Hippocrates medicinae pater a Celso laudatus, ‘ vir et arte et facundia insignis ’⁴.

Claudit hodie doctorum nostrorum seriem anatomiae in Universitate Berolinensi
professor facundus, W1LLELMUS WALDEYER⁵.

9 June 1904

(392) ECCLESIAE Christianae pars illa orientalis, quae etiam Graeca nuncupatur,
montium magis quam urbium ecclesia esse dicitur⁶. Atqui, ecclesiae illius inter sedes
archiepiscopales, tres urbes celeberrimae, Hierosolyma, Alexandrea, Constantinopolis,
dignitatis in ordine primae constitutae sunt3 sequitur deinceps montis Sinaitici sedes, cui
nuper designatus est vir eruditus, quem honoris causa hodie salutamus. Olim non modo
in urbe, quod Aegypti caput est, sed etiam Principum inter insulas prope Constantinopolin

¹ 1899 f. ² Lehrbuclz der mysiae, 1896 etc. ³ Lucretius, iv 189. ⁴ Celsus, Prooemium.
⁸ Author of many important anatomical and embryological publications (list in Wer ist’s?‚ 1909).
⁸ ‘A Church‚ not of cities and vfflages, but of mountains and rivers and caves and dens of the eatth'
(Stanley's Eastern Church‚ p. 4).

180

