S. P. Matheson. A. F. Wz‘nnington-Ingram. J. Wordswortlz.

(491) Trans oceanum Atlanticum Principis Ruperti a provincia immensa ad nos
advectus est vir ab alumno nostro, Roberto Machray, Sancti Ioannis in Collegio
Manitobensi olim educatus, et postea episcopi tam venerabilis primum adiutor, deinde
successor constitutus. Nuper regionibus episcopalibus novem est praepositus vir acceptis-
simus, quem eo maiore cum gaudio salutamus quod cum alumno nostro, sedis eiusdem
per annos quadraginta episcopo, tam honorifice est consociatus.

Duco ad vos virum reverendissimum, SAMUEL PRrranRD MATHESON‚ Principis
Ruperti in provincia archiepiscopum.

(492) Neque respublica maxima illa transmarina, neque coloniarum nostrarum
Canadensium regio immensa, episcopo Londiniensi, viro ubique acceptissimo, ignota est,
qui summa morum comitate, summa animi sinceritate, auditores suos transmarinos omnes,
etiam Mercurii ipsius in medio templo¹‚ allexit, commovit, ad altiora denique vocavit.
Quotiens Dei in templo nostro vicino, quotiens theologiae pastoralis in schola nostra,
eundem omnium animos eloquentia sua sacra moventem audivimus! Quotiens, Sancti
Pauli in ecclesia sua metropolitana, fidei Christianae vexillum fortiter tenuit ; pastoris boni
partes fideliter sustinuit² 3 Reginae magnae mortem, Regis magni consecrationem pro rei
dignitate celebravit; diebus denique supplicationi et gratiarum actioni publice indictis,
populi totius corda ad caelestia convertit!

Duco ad vos dominum admodum honorabilem, dominum admodum reverendum,
AR'mURuM Fomv Wmnmcron-INGRAM, episcopum Londiniensem.

(493) Londinium linquimus ; ruris remoti ad urbem episcopalem deinceps properamus,
cuius a nomine quondam nuncupabatur vir quidam doctissimus, episcopus Carnotensis,
Ioannes Saresburiensis. Ioannem Saresburiensem alterum, episcopum doctissimum,
hodie iubemus salvere, qui ordinum sacrorum Anglicanorum validitatem oratione Latina
quondam eruditissime defendit³, ecclesiae Christianae in historia exploranda Ennii olim
sui laudatione non indignus :—‘ multa tenens antiqua sepulta'⁴. Idem abhinc annos plus
quam viginti Testamenti Novi Latinam editionem Hieronymianam edendam sumpsit⁵‚
partemque priorem postea felicibus auspiciis Victoriae Reginae dedicavit⁶, opere in tanto
adornando etiam Bentleii et aliorum philologorum nostrorum⁷ laboribus diligenter usus.

Duco ad vos dominum admodum reverendum, IOANNEM WORDSWORTH‚ alumnorum
nostrorum illustrium et filium et nepotem⁸, Collegii sui inter Oxonienses quondam socium
insignem, episcopum Saresburiensem.

(494) Londinium reversi, virum insignem salutamus, cuius tutelae episcopali coloniae
sacrae Cantabrigienses trans Tamesim positae omnes iam dudum sunt traditae. Idem et
Iudaeorum et gentium exterarum in historia praeparationem quandam evangelicam
praeclare quondam exploravit ⁹. Postea et collegae et necessarii sui et alumni nostri
insignis, Arthuri Lyttelton, vitam et scripta diligenter edidit. Quotiens viros in negotiis

¹ wall Street‚ New York‚ 15 Oct. 1907 (Guardzffan 23 Oct.). ² T lte Banners of the Christian
Fam, and Good Shepherde, 1899. ³1894. 4,ξοίιῐι Wordsworth’ s Fragments and Specimem qs
Early Latin, 1874, p. 304. ⁶-1887 θ1898. Westeott and Hort. Β Son os the Bishop
of Lincoln, and grandson of the Master of Trinity. ⁹ Essay m Lux Mundi.

221

