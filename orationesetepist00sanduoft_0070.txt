Charles Edward Searle. Hemy Johnson.

25 Oct. 1885

(91) Nos‘ms omnes Collegium illud, regum laudibus plus quam semel celebratum,
quod Collegii Regalis fundator ipse ‘notabile et insigne' olim appellavit 3 quod postea
praeteriens quondam Angliae Regina verbis illis honorificis, ‘ o domus antiqua et religiosa ’‚
salutavit. Nostis domum illam antiquam, tot poetarum, tot episcoporum, tot martyrum
denique memoria illustratam. Meministis Ridleii ipsius verba, Collegio suo carissimo non
sine desiderio valedicentis‚ et hortos illos quietos, studiorum suorum sacrorum conscios
prope ipsa Paradisi confinia, 6 longinquo alloquentis1. Quod si Ridleius ille Collegium
tam dilectum posset revisere, miraretur fortasse tot aedificia antiqua diruta, tot nova
in eorum locum exstructa3 sed idem in Collegii sui custode, inter tot vices virum summae
constantiae, inter hodierni temporis splendorem simplicitatis pristinae praesidem, laetus
agnosceret. Gauderet denique eum qui rure quondam pastor bonus gregem suum
fideliter custodierat, qui postea discipulos suos consiliis paternis tutor gubernaverat,
eundem et magistrum et tutorem per quinquennium felix Collegio suo volenti praefuisse.
Quem Ridleius ipse magistrum probavisset, virum talem a nobis laudari prorsus super-
vacaneum. Recordati tamen in hoc ipso loco, abhinc annos fere triginta, uno eodemque
die, et hunc virum et Procancellarium nostrum dignissimum² dignitatis suae gradum
primum esse adeptOS, laetamur eum ipsum, qui illo die iuventutis Academicae agmen
merito duxit, hodie ipsius aequalem, probitatis tam spectatae praesidem, ad dignitatis
tantae gradum auspiciis optimis esse admissurum.

Vobis praesento Collegii Pembrochiani Magistrum, virum reverendum, CAROLUM
EDVARDUM SEARLE.

12 Nov. 1885

(92) INTER alumnos nostros non sine superbia quadam illos numeramus, qui terrarum
omniurn gentes animo fraterno contemplati, nihil humani a se alienum putarunt3 qui
communis humanitatis amore imbuti, Africae filios diu oppressos in libertatem vindicarunt⁸.
Eo maiore igitur gaudio nos, qui optimum quemque titulis nostris ornare, nostrum vocare,
diu consuevimus, gentis illius civem egregium Artium Magistrum hodie nominamus, qui
honos ante hunc diem a nobis certe habitus est Afrorum nemini. Ipse gentium
plurimarum linguas, perturbatas prius et confusas, ad certum quendam ordinem redegit,
redactas litterarum lumine illustravit, verbique divini oracula litterarum novarum monu-
mentis commendavit. Idem litteris et Anglicis et Hebraicis et Arabicis eruditus, quot
linguarum difficultates, quanta patientia, quanto ingenio superavit! Christi sub signis
fortiter proeliatus, imperii illius fines regionibus quam remotis, ultra fluvios nobis prius
ignotos, quanta fide propagavit! ‘Haec est victoria quae mundum vincit’‘ 3 hinc gloria
verior, hinc fama purior, quam si quis ‘ domita nomen ab Africa lucratus ’⁵ sit.

Vobis praesento fluminis Nigri Superioris Archidiaconum, virum reverendum,-
HENRICUM JOHNSON.

¹ Chr. WordSWOtth's Ecclm'astical Biograplzy‚ iii 103, ed. 1853. ' 2 N. Μ. Ferrers (B.A. 1851).
3 William Wilberforce3 Thomas Clarkson. ⁴ S. joann. Ep. 1, v 4. ⁶ Horace, Carm- iv 8, 19.

50

 

,2-...112'2222 ...vids-finio. ssss‘k. ,ι

