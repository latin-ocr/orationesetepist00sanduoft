Unz‘versz'zjy os Heidelberg. Harvard Um'versz'ty.

nuper vidimus¹, nostrum omnium nomine praesens gratulabitur. Nos interim vobis
omnibus, sacra vestra saecularia celebrantibus, omnia fausta precati, etiam absentes
optabimus, ut Universitas illa vestra, tot annos per varios casus feliciter conservata,
alumnorum suorum curn fructu maximo plurima etiam in posterum valeat ‘vivendo vitalia
vincere saecla’2. Valete.

Datum Cantabnssgzae
Kalendis Aprilibus
A. S. MDcchxxxrv.

Academiae fflt'delbergensi S. P. D. Academia Cantabmgienszk.

(536) REM nobis pergratam fecistis, viri doctissimi, quod Academiae vestrae ludos
saeculares propediem celebraturi, etiam nostram Academiam gaudii vestri voluistis fieri
participem. Etenim nos quoque gaudemus tam antiquam tamque insignem Musarum
sedem tot fortunae casus tam feliciter superasse, et annis iam quingentis ab origine sua
exactis, inter doctrinae domicilia florentissima numerari. Sicut ipsa Roma, Gallorum
quondam incendiis et ruinis desolata, in sede pristina denuo aedificata est, ita urbs illa
Palatina, quarn vestram esse gloriamini, plus quam semel olim ferro et igne vastata, inter
colles illos saluberrimos prope flumen amoenissimum auspiciis optimis ab integro condita
est ⁸. Vestra vero fama non tam aedificiorum recentiorum in splendore neque turrium
veterum in magnificentia posita est, quam in memoria summorum virorum qui vestram
Academiam variae et multiplicis eruditionis lumine per tot saecula illustrarunt. Super-
vacaneum profecto est professores illos omnes percensere, nobis quidem non ignotos,
a vobis autem diu in honore habitos, qui annales vestros antiquitus exornarunt, ornant
nunc etiam Academiam vestram praeceptores clarissimi qui olim nominabuntur, nunc
intelleguntur. Nihil igitur hodie vobis auspicatius precari possumus quam ut talium
virorum suboles etiam in posterum vobis in perpetuum adsit, locique pulcherrimi genius
ille, qui vestra quoque in urbe ‘ Palatinas videt aequus arces’⁴, vestram illam arcem
et propugnaculum doctrinae, hominum doctorum qui ubique sunt ad fructum, plurima in
saecula feliciter conservet. Valete.

Datum Cantabrigiae
mensis Iulii die nono
A. S. MDCCCLxxxv1⁶.

Academia cantabrigiensis Cantabngiae T ransatlanticae salutem dtkit plurimam.

(537) QUANTA cum voluptate epistolam illam nuperrime accepimus, in qua
Academiae nobiscum et nomine et origine coniunctissimae sacra saecularia celebraturi,
etiam nostram Academiam sacris illis interesse voluistis! Iuvat profecto diem illum
faustum prope praesentem contemplari, quem nuper illo die appropinquantem prospeximus,
quo vestris ex alumnis unum, virum litterarum laude insignem, titulo nostro honorifico
ornavimus ⁶. Iuvat Academiam illam, cuius professores illustres in senaculo nostro

² Sir Alexander Grant's Story qf the University osEdinburglz. ² Lucr. i 202. ⁸ Livy, vi 54 f.
⁴ Hor. Carmen Saeculare, 65. ⁶ The Delegate was the Rev. Coutts Trotter, M.A., Trinity College.
⁶ Oliver Wendell Holmes, no. 100 supra.

238

 

