Sz’r Donald Alexander sz'tlz. Arata Hamae. Asa Gray.

felicis in memoriam, aegrotantium in usum templum quoddam salutis suo sumptu
dedicavit ¹. Idem liberalitate admirabili viae illi ferreae muniendae opitulatus est, quae
nuper non modo provinciae illius regiones remotissimas artius coniunxit, sed etiam imperii
nostri partes, temporis intervallo late disiunctas, velut propius adduxit. Iuvat diei illius
memoriam repetere, quo ipse operi illi ingenti velut manum extremam imposuit, viaeque
tantae clavum ultimum adegit. Non auro splendido, ut alias, sed ferro simplici solidoque
clavus ille ultimus factus erat 3 sine ullo epularum apparatu, sine ulla orationum magnilo-
quentia, in Columbiae Britannicae silvarum solitudine, turba non magna adsistente,
magnum illud laboris immensi monumentum ad finem felicissimum perductum θεῖ’.
Videor mihi rursus poetam illum veterem imperii nostri partes tam diversas in unum

coniunctas quasi praesagientem audire:

‘huius pacificis debemus moribus omnes

quod veluti patriis regionibus utitur hospes,

quod sedem mutare licet, quod cernere Thulen
lusus et horrendos quondam penetrare recessus,...
quod cuncti gens una sumus'⁸.

Duco ad vos equitem munificum, DONALDUM ALEXANDRUM Smrrn‘.

(122) Vetere proverbio dicimus ex oriente esse lucem. Atqui in extremo orientis
sinu, in imperio illo Iaponico quod solis orientis ipsam sedem sese iactat, nonnulli
exstiterunt qui, patriae suae inter lumina merito numerati, etiam e regionibus solis prope
oceasum positis lucem novam sibi reddi posse arbitrati sunt. Ex illis unus hodie nobis
advectus est, vir liberali in primis candidoque iudicio praeditus, qui popularibus suis
persuasit, ut optimae spei adulescentes aliquot ad celeberrimam quamque Academiam
occidentalem educandos identidem mitterent. Ipse nuper, cum adiutore optimo⁶ con-
sociatus, ad Europae gentes legatus missus est, ut non modo de universa disciplinarum
academicasum ratione, sed praesertim artium elegantiorum de studiis inquireret. Utinam
populares eius, dum a gentibus occidentalibus utilia quaedam acquirunt, quicquid sua in
arte, suo in vestitu, pulchrum est, ne amittant. In picturis Iaponicis fere omnia nitida,
laeta, lumine collustrata sunt3 nulla apparet umbra: non aliter insulae illae orientales,
talium virorum consiliis indies clariores redditae, nulla rerum adversarum umbra
obscurentur3 sed oceani pacifici inter fluctus cum orbis terrarum gentibus concordiae
vinculis coniunctae, solis orientis regionem semper novo splendore illustrent.

Duco ad vos Academiae Tokiensis procancellarium, ARATA HAMAo.

(123) Iuvat tandem pervenire ad historiae naturalis professorem Harvardianum,
botanicorum transmarinorum facile principem. Annorum quinquaginta intra spatium de
scientia sua pulcherrima quot libros, eruditione quam ampla, genere scribendi quam
admirabili composuit. Quotiens oceanum transiit, ut Europae herbaria diligentius
perscrutaretur, virosque in sua provincia primarios melius cognosceret. In aliorum
laboribus examinandis, recensendis, nonnumquam leviter corrigendis, iudicem quam

² The Victoria Hospital in Montreal. ² The driving of the last spike of the Canadian Pacific

Railway on 5 Nov. 1885 (described in Quarterly Review, Jan. 1887, p. 132 f). ³ Claudian, de consulatu
Stilichonis, iii 154-9. ⁴ Afterwards Lord Strathcona. ⁶ Mr Okakura, Dec. 1885.

63

