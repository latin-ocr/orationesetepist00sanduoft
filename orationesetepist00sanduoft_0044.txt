E. Brown-Sequard. F. C. Donders. S. Gross. Sir Wm Jenner.

feliciter perscrutatus est diram illam labem, qua materni nutrimenti fontium vicinia
nonnumquam corrumpitur‚—hunc, inquam, Mater Alma Cantabrigiensis alumnorum
suorum inter numerum libenter adsciscit. Eundem, filium velut adoptivum, suo fovebit
gremio, veteris poetae verbis locuta :—

‘hic non amandus? hiccine non gestandus in sinu est?’¹.

Ergo nostram in familiam animo laeto inducimus rerum pathologicarum investiga-
torem diligentissimum, scientiae anatomicae praeceptorem admirabilem, CAROLUM
CREIGHTON.

11 August 1880
Meetz'ng of tlze Brz'tz'slz Medz'cal A ssocz‘atz'on

IN ipso limine orationis nostrae nihil auspicatius esse arbitramur quarn ut vos, qui
consiliorum vestrorum sedem hanc curiam elegistis, Senatus totius nomine omnes
salutemus. Qui salutem aliis totiens attulistis, vosmet ipsos omnes iubemus salvere.
Athenienses quidem olim vestro illi Hippocrati auream coronam in theatro publice
decreverunt 3 nos autem, ut nostram erga vos omnes benevolentiam aliquatenus indi-
cemus, e tot viris de humano genere bene meritis, nonnullos, velut exempli gratia, nostra
corona qualicumque hodie ornare volumus, qui honos idcirco illis laudi est quod, vestrum
omniurn frequentia illustratus, vestrum omnium, uti speramus, consensu comprobatur.

(37) Erat nobis in animo Reipublicae Gallicae Senatorem illustrem, virum de
investigandis humani generis varietatibus optime meritum, nostra laureola hodie decorare.
Atqui laurea illa in cupressum mutata est3 ille enim, qui ipsum fontem et originem
loquendi indicavit, ipse inter omnium dolorem, morte immatura abreptus, conticuit et
obmutuit¹. Quo autem maiore animi aegritudine illum desideramus, eo maiore gaudio
eiusdem Reipublicae civem salutamus, qui (ne plura commemorem) ipsam arcem sentiendi
in cerebro positam, ipsam carinam illam corporis quae medulla spinalis nuncupatur,
fortiter exploravit. Ceterum in tali materia non omnia nobis subtiliter disputanda, non
omnia (ut de amicitia Tullius) ‘ ad vivum '³ resecanda. Vobis igitur praesento Medicinae
Professorem insignem, EDVARDUM BROWN-SfiQUARD.

(38) A Rheni Traiecto ad Carni ripas transire dignatus est vir, qui pulcherrimo
studio dedicatus, disciplinae mathematicae, qua nos quoque gloriamur, scientiam accuratam
cum oculorum humanorum exploratione exquisita coniunxit. Laetum profecto est
auspicium quod oculis nostris nunc demum contemplari contingit virum Societati nostrae
Philosophicae honoris causa iamdudum ascriptum, Physiologiae Professorem illustrem,
Doctorem DoNDERS.

(39) Trans fluctus Atlanticos,· trans Oceanum non iam ut antea ‘dissociabilem ’,
patriae nostrae ad portus nuper advectus est vir venerabilis, quem inter fratres nostros
Transatlanticos scientiae Chirurgicae quasi alterum Nestorem nominare ausim. Ergo
libenter quasi fraterno amore hodie salutamus, civitatis bene ominati nominis civem,

Chirurgiae Professorem Philadelphiensem, SAMUELEM GRoss.

¹ Terence, Ad. 709. ² M. Paul Broca, the eminent surgeon and anthropologist. ³ Cicero, Dc Am. 18.

24

