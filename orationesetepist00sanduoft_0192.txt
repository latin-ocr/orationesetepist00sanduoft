Lord Grenfell. Sir George Stewart leite. A dmz‘ral Seymour.

reportata¹, ut Vergili verbis utar, ‘ victor ab Aurorae populis et litore rubro’² rediit.
Postea domum reversus, auxiliis nostris domesticis recensendis per triennium praefuit3 in
Aegyptum denique denuo missus, ibi, per annum periculi et gloriae plenum, patriae
militum omnium imperator exstitit³. Habetis exemplar viri virtutibus imperatoriis et domi
et peregre praeclari, cui patria plurimum debere confitetur.

Duco ad vos militem illustrem, BARONEM GRENFELL.

(370) Adest vir in imperio nostro Indico, olim rei militaris provinciae, postea
exercitui toti praepositus, cui quondam ob rem inter Burmannos bene gestam gratiae
publice erant actae. Idem, fluminis Nili in regione fortiter proeliatus, nuper etiam ex
Africa australi, atque adeo a terra Natali, et sibi et patriae lauream numquam perituram
reportavit. Ibi, in oppido collibus undique cincto inclusus, centum et duodeviginti per
dies cum exercitu suo fortissimo et belli et famis pericula omnia pro patria et pro imperio
toto Britannico fortiter tolerabat⁴. Interim (ut meministis omnes) exercitus nostri dux
Devoniensis, Fabius ille noster⁵,

‘nunc hos, nunc illos aditus, omnemque pererrat

arte locum, et variis adsultibus irritus urguet*-
Ter conatus erat trans Tugelam flumen, per Coronam Vallis⁷‚ ultra Caesaris Castra
perrumpere; ter et loci natura et belli fortuna et hostium fortitudo conantem represserant.
O diem felicem, quo militum nostrorum per virtutem, oppido illo obsidione longa
tandem liberato, et patriae et ¹imperio toti Britannico nova lux affulsit⁸. Urbis liberatae
defensoris acerrimi tutelae non immerito nuper tradita est rupes illa Calpe, quam maris
Mediterranei clavem esse constat. Herculis certe ad columnas, Herculis laborum ad
metas, miles noster virtute et fortitudine sua victor pervenit; ultra columnas autem illas
praeconium nostrum hodie progredi non poterit⁹.

Duco ad vos equitem fortissimum, GEORGmM STEWART Wm'rE.

(371) In ordine duodecim virorum insignium, quos propter merita egregia Rex
noster honore novo nuper cumulavit, laetamur prope omnes etiam ab Academia nostra
titulo honorifico iam dudum fuisse ornatos. Rei navalis autem duces, in ordine illo iure
optimo inclusos, per maria magna procul navigantes prospeximus, fluminis nostri angusti
ad ripam nondum advectos vidimus, honore diu debito nondum decoravimus. Eo
libentius hodie virum olim in ponto Euxino, deinde in oceano Sinensi, postea Africae
occidentalis in litore, deinceps Nili prope ostia, denique rursus inter Sinenses virtute
navali illustrem, praesentem laudamus¹⁰. Asiae in litore longinquo viri huiusce imperio
gentis non unius socii libenter paruerunt 3 Europae in terra propinqua gentis non unius
reges ducem certatim celebrarunt, ‘cui, belli insigne superbum, tempora navali fulgent
rostrata corona ’¹¹.

Duco ad vos virum insignem, classis Britannicae e praefectis unum, EDWARDUM
HOBART SEYMOUR. “

¹ Near Suakim‚ 1889. ¹ Aen. viii 686. ⁸ 1897—8. ⁴ The desence of Ladysmith‚ 2 Nov.
1899 to 27 Feb. 1900 (inclusive). ¹⁵ General Sir Redvers Henry Buller. ⁶ Virgil, Aen. v 44¹·
⁷ Vaalkranz. ⁸ 28 Feb. 1900. ⁹ Pindar. Ol. iii 43 f ς lsthm. iii 301¹. ¹⁰ Crimea (1854-5)‚

China (1857-62), Congo (1870), bombardment os Alexandria (11 July 1882), relies of Tientsin and Peking
by the Allies (1900). ¹¹ Aen. viii 684.

172

