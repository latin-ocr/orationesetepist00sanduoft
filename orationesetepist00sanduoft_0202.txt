J. W Bru-ahl. Adolf Engler.

fuisse constat. Ipse in vi magnetica praesertim exploranda diu praeclare versatus, nuper
propterea imprimis famam est adeptus, quod metallum, sideris Urani inventoris in
honorem, olim Uranium nominatum, primus omnium nuper probavit ipsum radios
quosdam mirabiles emittere, quos etiam per metalla transire non dubitare1. Laetamur
virum tam illustrem scientiae lumen a patre suo sibi olim traditum, splendore novo a sese
exauctum, etiam aliis invicem iam dudum tradere. Etenim, scientiae quoque in lumine
vitali per saecula hominum tradendo,
‘sic rerum summa novatur

semper, et inter se mortales mutua vivunt,...
et quasi cursores vitai lampada tradunt'2.

Duco ad vos scientiae physicae professorem Parisiensem, HENR1CUM BECQUEREL³.

(395) Salutamus deinceps virum urbis Palatinae inter professores illustres iam dudum
numeratum, virum in scientia chemica insignem. Ut rem scientiae illius ad historiam
pertinentem paulo altius repetamus, inter physicos antiquos olim, uti nostis, finem
secandis corporibus esse negavit quidem Anaxagoras, Democritus autem affirmavit⁴ 3
Democriti vero atomos, per duo milia annorum inutiles et infructuosas existimatas,
scientiae chemicae saltem inter professores rursus in honore esse constat. Viri huiusce
autem inter merita id potissimum commemoratur, quod, experimentis exquisitis iam per
quattuor et viginti annos adhibitis, praeclare ostendit, quae potissimum inter res in unum
revera compositas atque atomorum, rerum earum in particula quaque consociatamm‚
distributionem ratio intercedat⁵. Unde fit, ut etiam in rebus perquam multiplici modo
compositis, atomorum illarum nexus accuratius explicentur, atque etiam in coloribus
quibusdam novis vetera illa Lucretii verba denuo vera reddita sint, quo docente rerum
primordia

‘ variis sunt praedita formis,
e quibus omne genus gignunt variantque colores

propterea, magni refert quod semina quaeque
cum quibus et quali positura contineantur'⁶.

Duco ad vos scientiae chemicae professorem Heidelbergensem, IULmM WiLLELMUM
BRUEHL.

(396) Universitatis Berolinensis e professoribus praeclaris adest vir, qui arborum et
herbarum provinciam eximiam iam per annos quadraginta luculenter illustravit. Hoc
iubente, quot arborum genera conifera, quot liliorum varietates, quot dicotyledonum
species obscurae, e tenebris in lucem novam surrexerunt ! Idem (ne plura commemorem)
etiam scientiae suae Acta a se condita iam per annos tres et viginti edidit, genera
plantarum omnia in ordinem optimum reduxit, ne palaeontologiam quidem neglexit,

¹ Becquerel's discovery of the radio-activity of Uranium so called by Klaproth in 1789, in compliment
to Sir William Hersehel, who had discovered Uranus in 1781 . 2 Lucretius, ii 75 f, 79. ⁸ Author
of papers on radio-activity‚ collected in Recherches sur une propridle' nouvelle de la muliere, 1903, etc.
⁴ The ‘atoms’ of Democritus were (as their name implies) indivisible, while Anaxagoras maintained
that the division of bodies went on to infinity (Zellers Fre-Socratic Philosophy, E.T.‚ ii πο, 341).
⁶ Prof. Briihl has established the relation between the optical properties of chemical compounds and the
arrangement of the atoms in the molecule. In the case of certain colours discovered in modern times, his
researches have given a new significance to Lucretius' description of the atoms of Democritus, quoted in the

sequel. ⁸ ii 758 f.
1 82

 

