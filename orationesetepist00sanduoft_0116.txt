so. Wale Hz'cks. HRH. Prince Alfred, Duke of Edz’nburgh.

nonnumquam fortasse, dum gentis suae fortunas secum revolvit, recordabitur Regum
magnorum flores interire, Ducum insignium rosas marcere1, sed salutis sempiternae
ministrorum fidelissimo cuique a pastorum omnium Principe divino non perituram
destinari gloriae coronam.

Duco ad vos Archidiaconum venerabilem, NORMANNUM DUMEML IOANNEM STRA‘rom
Episcopum Monensem designatum.

25 Feb. 1892

(188) SALUTAMUS hodie virum inter nosmet ipsos rerum naturae quidem in studiis
lauream insignem quondam adeptum, mathematicis autem scientiis excultum, inter
Londinienses vero summa cum laude medicinae doctorem olim creatum. Qui quondam
corporis praesertim saluti adiuvandae studia sua fere omnia destinaverat, postea animarum
potius in salute praedicanda vitae suae tabernaculum posuit. Nuper post annos multos
laboribus saeris in hac urbe dedicatos, vocem ad Africae partem Australem vocantis
audivit, et non sine suorum desiderio vocantem obsecutus est. Nobis igitur nihil hodie
reliquum est, quam ut alumno nostro in provinciam novam profecturo omnia fausta ex
animo exoptemus, sedis illius remotae nornen ipsum, nomen floribus contextum, nomen
fontibus derivatum, episeopo nostro laboris prosperi omen esse augurati. Talium (ut
speramus) virorum adventu, Africae loca desolata velut rosa florebunt 3 et in ipso deserto
aquarum salubrium fontes exsilient2.

Duco ad vos Collegii Sidneiani socium, IOANNEM WALE H1cxs, Episcopum de
Bloemfontein.

1 1 June 1892
Inauguratz‘on of H z's Grace the Duke of Devonshz‘rffl as Chancellor

DrcmsslME domine, Domine Cancellarie, et tota Academia:

(189) UBICUMQUE nomen Britannicum extenditur, tempore quocumque, sive caelo
sub sereno, sive polo nubibus occupato, Reginae nostrae filii et semper et ubique honore
debito excipiuntur. Quod si inter fluetus dominari Britannia dicitur, consentaneum
nimirum est Reginae Britannicae e filiis unum classis Britannicae inter praefectos
numerari. Novimus scientiae navalis rudimenta prima a Principe nostro in navi esse
posita, cui nomen dedit Euryalus. Recordamur eundem Sancti Georgii sub tutela trans
mare Atlanticum ad occidentis insulas navigasse. Postea animis quam attentis Principis
nostri pericula, Principis nostri itinera prospere facta, ex insula Australi per extremas
orientis oras usque ad Indiae litora prosecuti sumus, navis fortunas varias procul con-
templati, dum ‘Galatea secat spumantem pectore pontum'⁴. Nemo Polyphemi molem
immanem, nemo litora Siciliae, portumque Melitae, nemo Herculis a columnis usque ad

¹ No. 157 supra, n. 9. ² lsaialz, xxxv 1, 6. ³ Spencer Compton Cavendish, eighth Duke of
Devonshire‚ Chancellor 1892—1908. ⁴ Virgil, Aen. ix 103.

96

