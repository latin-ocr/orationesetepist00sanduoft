J. Goldzz'lcer. T. Gomperz. K. K rumbaclwr. P. P. Leroy-Beaulieu.

(383) Hungariae ex Academia ad nos pervenit vir doctissimus, qui, in urbe quod
Aegypti caput est, in Collegio antiquissimo et frequentissimo linguam Arabicam penitus
didicit1. Postea non modo linguae illius philologiam, sed etiam religionis Islamicae
theologiam et historiam antiquam funditus exploravit, et studiis orientalibus in universum
lucem plurimam attulit. Idem, linguae Arabicae cum professoribus nostris et nunc et
olim amicitiae vinculis coniunctus, bibliothecae nostrae codicem Arabicum de senectute
conscriptum egregie recensuit2. Viro tali nihil melius hodie exoptare possumus quam ut,
omnium bonorum usus amicitia, inter eos numeretur qui etiam in senectute studiorum
fructus indies uberiores ferant. ’

Duco ad vos philologiae Semiticae professorem Budensem‚ IGNATmM Gomzmmz.

(384) Academiae Vindobonensis inter decora iam dudum numeratus est vir erudi-
tissimus, qui Demosthenis de vita publica olim egregie contionatus, postea et Herodotum
et Euripidem et Aristotelis non modo artem poeticam sed etiam Atheniensium rem-
publicam feliciter tetigit, e papyris Herculanensibus Epicuri et Philodemi reliquias
oculorum et mentis acie acerrima eruit, philosophiae denique Graecae historiam opere in
magno ingenii sui lumine illustravit⁸. In honorem anni septuagesimi ab hoc viro nuper
feliciter exacti, etiam e nostratibus nonnulli aut scripta sua contulerunt aut nomina saltem
observantiae causa subscripserunt. Viri tanti nomen Academiae nostrae in tabulas
honoris causa libenter inscribimus.

Duco ad vos philologiae inter Vindobonenses professorem emeritum, Tnssonmum
GOMPERz.

(385) Bavariae ex Academia adest vir de medii aevi et aetatis recentioris philologia
Graeca optime meritus, qui in Actis a sese iam pridem editis litterarum Byzantinarum
thesaurum quendam perpetuum condidit 3 qui, litterarum illarum historia egregie
conscripta, mille annorum memoriam in opere maximo feliciter inclusit 3 qui nuper
denique in oratione magna scribendi genera in Graecia hodierna inter sese certantia
comparavit, et linguam eam, quam ipsa rerum natura et consuetudo cotidiana genuerit,
sermonis antiqui imitationi anxiae et artificiosae praetulit⁴. Habetis virum, qui non unius
tantum saeculi sed saeculorum omnium litteras Graecas adamavit, quique, litterarum
antiquarum studiis in fundamento quodam latiore positis, studia illa praeclara etiam in
posterum permansura esse putat.

Duco ad vos philologiae Graecae et mediae et recentioris professorem Monacensem,
CAROLUM KRUMBACHER.

(386) Francogallorum Instituti inter lumina numeratur vir insignis, qui inter Europae
populos complures olim peregrinatus, litterarum disciplinae et opum publicarum scientiae
vitam suam totam consecravit. Scientiae autem illi explicandae quantum contulerit,
testantur Acta ab ipso iam per annos plus quam triginta edita⁶, testantur libri eximii
quam plurimi, stilo lucido conscripti⁶‚ in quibus praeclare ostendit scientiam illam, olim a

¹ The University of Cairo. ² The edition of ‘ The Book of those who have attained to an Ad-
vanced Age '‚ dedicated to Prof. Browne and Prof. Bevan by the friend of Prof. Robertson Smith.
³ Griechisclze Denker, ed. 2, 1902-3. ⁴ Byzantinische Zeitschrzft5 Gesclziclzte der byzantinisclzm

Litteratur‚ ed. 2, 1897; Festrede, 1902. ⁵ L’Economiste Franfais. ⁸ Traite‘ de la scimce des
finances3 Essai sur la reipartition des richesscs, etc.

178

