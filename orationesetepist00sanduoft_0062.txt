A φαίνετο Gralzam. san Hendrz'k Hessels.

non modo de zoologia et de comparativa quae dicitur anatomia egregie meritus est, sed
geologiae quoque operam singularem impendit, petrographiae praesertim recentiores
progressus curiositate minuta perscrutatus. Idem et litterarum amore et linguarum
peritia insignis, inter rerum antiquarum monumenta ne hieroglyphica quidem neglexit,
neque historiam ecelesiasticam intactam reliquit. Ergo non uni tantum Collegio sed toti
Academiae gratum est, virum tot tantisque animi dotibus instructum, Societati illi tam cito
esse adscriptum, cui medicinae studia commendavit olim vir et de litteris antiquis et de
scientiis recentioribus praeclare meritus, Thomas Linacre.

Vobis praesento Collegii Divi Ioannis socium, Anatomiae Professorem insignem,
ALEXANDRUM MAcAmsTER.

22 Nov. 1883

(78) QUAM invidenda nobis illorum vita est, qui a rerum terrestrium strepitu remoti,
templum quoddam observando caelo dedicatum incolunt, ubi noctibus serenis tot lucidorum
orbium ortus obitusque contemplantur, tot stellarum immotarum stationes perpetuas
accuratissime definiunt, tot siderum errantium cursus prius ignotos admirabili quadam
divinatione augurantur. Consentaneum nimirum est eum, cui primo quondam Oceani
filia, Metis‚ inter sidera affulserat¹, tot annos in rure illo suburbano cum Neptuni inventore
nostro celeberrim02 feliciter esse consociatum. Iuvat certe viri tanti adiutorem fidelissimum
hodie civitate nostra donare,—virum et linguarum recentiorum et studiorum mathe-
maticorum perquam peritum, neque in numeris tantum computandis sollertissimum, sed in
sideribus quoque observandis perspicacissimum. Ipse rerum omnium Fabricator, cetera
quidem animalia terram prona spectare passus,

‘os homini sublime dedit, caelumque tueri
iussit, et erectos ad sidera tollere vultus '³3

quanto igitur honore illi digni sunt qui, qua in re ceteris animantibus homines praestant, in
ea hominibus ipsis tam praeclare antecellunt⁴.

Vobis praesento virum et de scientia astronomica et de Academia nostra optime
meritum, ANDREAM GRAHAM.

6 Dec. 1883

(79) QUANTUM Batavorum ingenio et industriae litterarum antiquarum studia
debuerint, vobismet ipsis, viri doctissimi, satis cognitum esse arbitramur. In nostra certe
Academia olim, ipso Bentleio suadente, preli Academici in usum, typorum Graecorum
Latinorumque apparatum novum Batavorum ex officinis impetravimus⁵ ; neque ex alia
gente, artis typographicae inventione paulo serior, exortus erat hospes ille noster Desiderius
Erasmus. Hodie Erasmi nostri popularem, bibliothecae nostrae per annos complures
hospitem, hospitii veteris iure salutamus,—virum de artis typographicae origine investi-

1 Mr Graham discovered the planet Metis in 1848. ²³ John Coueh Adams, no, ¹4² infra.
³ Ovid, Met. i 85 s. 4 Cicero, De Inv. i 5. ⁵ Cp. History qf Classical Scholarship, ii 408.

4²

