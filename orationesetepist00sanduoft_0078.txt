Hieronymus Myrz'antlzeus. solm Hemy Mz'ddleton. H. A. Morgan.

(110) N UPER in Graecia paulisper peregrinatus, in ipso ludorum Isthmiorum stadio,
dum de rerum antiquarum memoria nescio quid meditabar, pineis e frondibus cito
perituram mihi decerpsi coronam. Hodie vero corona diutius duratura ecclesiae Graecae
antistitem ornamus, cuius ipsum nomen, floribus mille compositum, coronis aptissimum
est. Qui in vitae velut stadio quot honores percucurrerit, paucis accipite. Ab insula
Cypro oriundus, in urbe illa sacra, Hierosolymis, theologiae professor, collegii theologici
praeses, synodi denique patriarchalis socius nominatus est. Nuper episcopatus honore
plus quam semel dignus existimatus, maluit tamen per annos duodecim coloniae Graecae
Londiniensis summus sacerdos esse, quam aut in Cypro sua episcopus aut in ipsa Corcyra
archiepiscopus vocari, Tales viros dum Britanni honore debito excipiunt, ecclesiae
aliquatenus inter sese diversae vinculis artioribus coniunguntur. Non omnibus certe idern
ovile est, eadem (ut Graece dicam) μάνδραις grex autem unus est, unusque Pastor,-—onmium
pastorum Princeps ille quidem, a quo fidelissimus quisque aliquando percipiet (ut in verbis
Graecis desinam) τὸν ἀμαράντινον τῆς δόξης στέφανονι.

Diu corona illa dignus vivat Archimandrites noster, HIERONYMUS MvR1AN‘rHEus.

11 Nov. 1886

(111) IN ipso initio libri sui declarat Vitruvius, architecti scientiam pluribus disciplinis
et variis eruditionibus esse ornatam. Quod quam vere dictum sit, hodie exemplo
luculento comprobatum videmus. Architectum enim, doctrinae variae dotibus plurimis
instructum, Academiae nomine hodie salutamus: artium antiquarum professorem
eruditum, artium recentiorum existimatorem eximium, Artium Magistrum merito nuncu-
pamus. Qui studiorum suorum velut in cursu, quot artium monumenta perscrutatus est ;
quot orbis terrarum regiones pervagatus! Ut orientis et occidentis urbes minus notas
praeteream, quid tot artium inventrices illas Athenas dicam? Quid Mycenas, quid
Peloponnesi interioris penetralia remotiora referam? Quid Italiam, artium recentiorum
matrem, quid ipsam denique Romam commemorem, ubi urbis aeternae inter monumenta
vitae suae tabernaculum tam diu collocavit?² Illum igitur qui F ori Romani imaginem
omnium accuratissimam diligentia exquisita delineavit, hodie Senatorum nostrorum ordini
honoris causa adscribimus. Qui Vestae prope templum, Regiam illam antiquam tam
luculenter descripsit, eum Regalis potissimum Collegii hospitio frui consentaneum esse
confitemur. Qui ubique optima quaeque architecturae exempla prae aliis praetulit, vix
miramur eundem inter nosmet ipsos templi pulcherrimi in umbra habitare maluisse.

Vobis praesento Collegii Regalis hospitem, artium professorem doctissimum, IOANNEM
HENRICUM MIDDLETON.

9 Dec. 1886

(112) EQmDEM nescio, viri Academici, quo potissimum praeconio virum et publicis
et privatis virtutibus plurimis ornatum hodie palam laudare debeam. Atqui ipsi experti
novimus, qualis in amicos suos, qualis in collegas, qualis in discipulos suos fuerit, in omni

¹ 1 Pet. v 4. ² Ancient Rome¹ in 1885, etc.

58

