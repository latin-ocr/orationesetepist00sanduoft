Sir A {fred Lyalln Sir A rclzz'bald Geikz'e.

quam peritus, quam perfectus dicendi artifex Ξ Nuper vitam ante aetam memoria remensus,
etiam iuventuti Caledonicae, prudentissimis mortalium, Mentor fuit1. Neque vero verbis
dicendis magis quam rebus gerendis studuit, sed ubique terrarum trans maria lata gloriae
Britannicae velut imaginem ante oculos habuit, nihil antiquius arbitratus quam Britanniae
famam veterem factis extendere, nihil pulchrius quam patriae prodesse².

Duco ad vos oratorem, legatum, rectorem omni laude nostra maiorem, MARCHIONEM
DE DUFFERIN.

(175) In imperii nostri Indici quasi corpore, non satis est quod caput egregium·
gubernat omnia ς etiam bracchiorum, pectoris, ceterorum membrorum, opus est auxilio.
Viri autem huiusce prudentia et sapientia imperio nostro longinquo diu profuerunt. Ibi
primum domesticis, deinde externis rebus administrandis praepositus, Indiae septen-
trionalis provinciae mediae maxima cum laude erat praefectus. Quod si illa demum
beata est civitas, in qua aut philosophi regnant aut reges philosophantur⁸, quam fortunata
erat illa imperii nostri provincia, ubi rectore in eodem et philosophi et proconsulis
partes erant feliciter consociatae. Originum antiquarum in studiis eruditis versatus, idem
saeculi nostri in negotiis agendis erat indefessus. Nuper, magno laborum spatio decurso,
patriae redditus, consilio Indico summa cum dignitate adscriptus est. Interim ne
subsicivi quidem temporis otium perire passus, quamquam lyram ipsam non neglexit⁴,
sermonis pedestris Musam severiorem summo cum fructu coluit. In versibus quidem
eius hominum vita, qualis inter Indos philosophanti appareat, patet quasi votiva in tabella
non minus fideliter descripta quam ipsius imago quae, a pictore eximio nuper depicta,
principum Indicorum in eum benevolentiam in perpetuum testabitur⁶. Ceteris autern in
scriptis quam praeclare ostendit, et in provinciis domi administrandis et in rebus foras
gerendis, inter nostrum imperium Indicum et Romanorum imperium antiquum quanta
similitudo intercedatss. Idem quam erudite, quarn luculenter, etiam de Indiae religionibus
disputat! Ceterum tanto de argumento plura hodie dicere non nostrum est: crastino die
in hoc ipso loco ipsum audietis ⁷.

Interim vobis praesento equitem insignem, ALUREDUM LYALL.

(176) Salutamus deinceps virum et scientiarum et litterarum laude illustrem, in
Academia Edinensi quondam Geologiae Professorem, Britanniae et Hiberniae explorationi
geologicae praepositum, Societatis Regiae socium, Societatis Geologicae praesidem, Societatis
denique Britannicae scientiarum terminis prorogandis praesidem designatum. Geologiae et
geographiae studiosorum in manibus sunt scripta eius plurima, scientiis illis aut docendis
aut illustrandis destinata⁸. Etiam aliis loquuntur libri eius elegantissime conscripti,
quorum in uno Caledoniae montes vallesque per immensam saeculorum seriem causis

1 Rectorial Address at St Andrew’s, 1891. ² ⁴ To our fond imaginati0n‚ in whatever lands we may
be serving, amid all our troubles and anxieties, England rises to our view, as she did to the men of Cressy,
like a living presence, a sceptred isle amid inviolate scas, a dear and honoured mistress, the mother
of a raee, . . whose beneficent. . flag illumines every sea and ³pavilions every shore' (from peroration
of the Mansion House Speech of ²9 May 1889). Plato, Rep. 473 D. ⁴ Verses

Written in India, 1889 ete. ⁵ Portrait, by Shannon, in the Convocation Hall of the University os
Allahabad. ⁶ Asiatic Studies, Religious and Social, 1882. ⁷ Rede Lecture on Natural Religion
in India. ⁸ T ext-Book qf Geology, 1882 etc.

90

