William Clavell Ingram. Willz’am solzn Burn.

Indorum lingua sacra praeclare meritum ¹. Nostram vero Academiam nuper beneficio
singulari propterea sibi devinxit quod, codices plurimos in lingua illa conscriptos et in
bibliotheca nostra conservatos accurate examinandos et diligenter recensendos suscepit.
Viri huiusce autem merita taliumque studiorum laudes (iucundum sane utrumque dicendi
argumentum) coram eo praesertim qui primus linguam illam inter nosmet ipsos docuit²,
hodie longius prosequi vix necesse est. Illud unum dixerim: philologiae comparativae e
studiis non modo linguarum plurimarum originem communem esse penitus perspectam,
sed etiam animum prope fraternum inter eos omnes excitari debere, quorum linguae,
formis inter sese tam variis praeditae, velut sorores tamen matre ab una originem duxerunt,

‘Facies non omnibus una,
Non diversa tamen, qualem decet esse sororum'3.

Nos certe adversus hunc potissimum virum, qui tot linguas, inter se originis communis
iure coniunctas, tam feliciter coluit, animum nostrum fraternum libenter confitemur,
interque nostrae Matris Almae filios honoris causa merito cooptamus.

Duco ad vos THEODORUM AUFRECHT.

6 Marclz 1 893

(206) Quis nescit Ecclesiae Petroburgensis faciem occidentalem, arcus triplicis
altitudine admirabili superbientem? Quis templi eiusdem turrim mediam non meminit,
nuper non iam in arena fallaci sed in saxo solido denuo fundatam? Templi autem illius
cura et praesidium uni ex alumnis nostris nuperrime traditum est, viro inter labores sacros,
non modo, primum maris Hibernici media in insula, deinde Angliae totius media in urbe,
diu spectato, sed etiam in provincia nobis finitima diu valde approbato⁴. Ipse, uti
speramus, Decani in officio erit Ecclesiae suae ‘decus columenque ’⁶ ; adversus ventos
quoslibet velut turris quadrata stabit immotus; amicorum denique et ipsius Academiae
votis omnibus expletis, erit is qui prope omnium difficillimus inventu est, qui a Graecis
dicitur ἀνὴρ τετράγωνος ἄνευ ψόγου τετυγμένος ⁶. .

Duco ad vos Collegii de Iesu alumnum, WILLELMUM CLAvELr, INGRAM.

2 1 March 1893

(207) PRovmcmr. Canadensis ultra lacus immensos, Principis Ruperti in terra, regio
late patet quae nomine splendido Assiniboia nuncupatur. Episcopi autem sedem ibi-
dem collocatam quo potissimum nomine appellare debeam nescio. Qu’Appelle appellant.
Ibi laboribus strenuis fideliter obeundis annos octo dedicavit vir genere nobili oriundus,
qui, sedis illius episcopus primus consecratuS, gregis sui late dispersi inter desideria nuper
patriae redditus est⁷. In locum eius nuperrime electus est alumnus noster, vir disciplina
mathematica excultus, qui primum in rure nostro suburbano⁸‚ deinde in Anglia septen-
trionali Baedae Venerabilis inter vestigia⁹‚ in laboribus sacris feliciter versatus est. Regio

¹ Glossary to, and Edition of, Rzssg Veda etc. Β John Peile, Litt.D.‚ Master of Christ's, then Vice-
chancellor. ³ Ovid, Met. ii 13. ⁴ Viear of Kirk Michael, Isle of Man, 1864—74; Vicar of
St Matthew’s‚ Leicester, 1874-933 Hon. Canon of Peterborough‚ 1887. ¹⁵ Horace, Carm. ii 17, 4.

ζ ῗέἓὲῐνινίἁεε, ap. Plat. Prasag. 339 B. ⁷ Rt Rev. the Hon. Adelbert J. R, Anson. ⁸ Chesterton.

103

