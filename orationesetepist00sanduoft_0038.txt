E dward Augustus Bond. charles Newton.

(26) ‘ Nusquam maius silentium quam in sacrariis litterarum' esse dicitur¹. Huic
certe viro, bibliotheca in magna diu feliciter occupato, genus vitae tranquillum et quietum
neque tamen litterarum reipublicae eo minus utile contigit. Qui quondam iuvenis inter
Thamesis undas remigio facili erat spectandus, nunc eadem facilitate Musei Britannici
clavum tenet, in statione versatus gravibus certe curis obnoxia sed externis saltem procellis
non vexata. E forensi strepitu remotus ipse, laudatur tamen quod summa fide
eloquentissima monumenta illius iudici ediderit, quo in Senatu Britannico Indiae septen-
trionalis proconsul erat accusatus. Notus theologis, notus archaeologis Psalteri Traiectini
ab hoc viro editus codex ille e Britannorum custodia Batavorum in manus olim elapsus.
Huius auspiciis et collegarum optimorum auxilio, codicum omniurn in huius tutela
conservatorum tituli ita per seriem in centum libris descripti sunt ut Musei illius fontes,
huius labore maximo, minimo aliorum temporis dispendio, doctissimo cuique statim
pateant. Iure igitur hodie exoptat Academia ut Societatis Palaeographicae praeses atque
adeo conditor, diu inter illos supersit qui (ut Euripidis utar verbis)

γραφάς τε τῶν παλαιτέρων
ἔχουσιν αὗτοί τ’ εἰσὶν ἐν Μούσαις ἀεί’.

Iure exoptat ut Μουσεῖον illud maximo cum civium fructu diu gubernet EDVARDUS
AUGUSTUS Bono.

(27) In Academiae disciplinis aliquatenus ad novam normam redigendis placuit
nobis nuperrime inter litterarum humaniorum studia archaeologiae quoque sedem diu
debitam vindicare 3 itaque iuventuti Academicae, per linguarum antiquarum portas, ad
artium antiquarum atria novus aditus mox patebit. Eo igitur maiore gaudio salutamus
hodie virum qui, et Salopiensium et Oxoniensium disciplina optima imbutus, in ipsis
penetralibus archaeologiae diu cum laude versatus est, qui in Museo Britannico monu-
mentis Graecis et Romanis, quorum pars magna a se ipso reperta erant, praepositus,
Atticarum praesertim inscriptionum fidus interpres exstitit 3 qui, aliis dubitantibus, ipse
primus veram antiquitatem vindicavit thesauri Peloponnesiaci ab illo⁸ inventi qui denuo
vera reddidit vetera illa vaticinantis verba 2-—

‘eruet ille Argos Agamemnoniasque Mycenas’⁴.

Huius autem, partim auspiciis, partim ductu, et Rhodon et Mitylenen atque Epheson⁸ explo-
ratas vidimus 3 ,Mausoleum Halicarnassense diu terra obrutum primus detexit et in lucem
rursus protulit 3 viam sacram Branchidarum, Cereris templum Cnidi positum feliciter
indagavit 3 Cnidi repertum saxeum leonem, Cononis fortasse victoriae maritimae monu-
mentum, maris reginae Britanniae tradidit. Neque vero neglexit alteram Veneris sedem,
Britannorum tutelae nuper creditam 3 immo reddidit nuper ‘ diva potens Cypri ’ Newtonum
‘ incolumem finibus ' Anglicis⁶.

Ergo vestrum omnium inter plausus decern illustrium virorum seriem claudat vir de
archaeologia optime meritus, CAROLUS N EWTON.

¹ Symmachus, Laudatio in Valentinianum, ii Μ. ² Euripides, Hippolytus, 451.
³ Heinrich Schliemann. ⁴ virgil, Aen. vi 838.
⁵ Horace, Carm. i 7, 1 f. ⁶ Carm. i 3, 1 f.

18

