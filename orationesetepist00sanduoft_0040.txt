Lord A layna Compton. *Edward Bernard Tawney,

Tu vero, qui velut fidus minister Domini tui vocantis iussa in statione tua paratus
exspectasti, nunc ad maiorem dignitatis gradum evectus, Ecclesiae Torontonensi esto
pacis nuntius, concordiae pignus esto.

Praesento vobis virum admodum reverendum ARTHURUM SWEATMAN‚ episcopum
Torontonensem.

20 Nov. 1879

(30) MAGNUM sane est illustri domo esse natum ; maius sese illa domo dignum suis
factis praestitisse: momenti non parvi Collegio omnium maximo esse ascriptum 3 maioris
autem, eum vitae cursum tenuisse ex quo denuo illustraretur titulus ipse in quo Collegium
illud gloriatur ‘ veram nobilitatem esse virtutem'1.

Salutamus Collegii Sanctae et Individuae Trinitatis alumnum ex illa gente oriundum
quae quondam fere eodem tempore et Ecclesiae Anglicanae episcopum et Senatui Britannico
praesidem donavit. Salutamus filium honoratissimi illius Marchionis de Northampton,
Regiae Societatis Praesidis, artium et scientiarum patroni egregii, viri de litterarum
republica et de communi civium libertate optime meriti. Salutamus denique virum qui
ipse in Academia nostra, abhinc annos triginta studiis mathematicis feliciter excultis
honorem inter summos adeptus, statim in hae ipsa domo artium magistratu suo iure est
ornatus; qui curis sacris postea dedicatus, ecclesiae Anglicanae Senatui in provincia
Cantuariensi quotannis convocato annos septendecim non sine laude plurima est ascriptus 3
qui, in consilio dando prudentissimus, in negotiis sacris obeundis indefessus, nuper inter
omnium approbationem ecclesiae cathedrali Wigorniensi, ipsius Reginae iussu, est prae· ’
positus.

Mox igitur, in provinciam suam profectus, non modo, prope confinia regionis illius,
gentis suae cunabula antiqua libenter inviset, sed templo quoque illi, ubi Rex Angliae
Ioannes fato quodam ‘inter sanctos ' est sepultus, ubi dormit Princeps ille Arthurus morte
immatura peremptus, diu (ut speramus) praeesse atque adeo prodesse gaudebit. Vale
igitur, templo illi in Sabrinae margine posito plurimos per annos et decanus et decus
esto; ‘i decus i nostrum ’, felicibus ‘utere fatis’2.

Praesento vobis Archidiaconum venerabilem, Dominum honorabilem, ALWYNE
COMPTON, ecclesiae Wigorniensis Decanum designatum.

4 Dec. 1879

(31) V1RUM et de Geologiae scientia et de Academia nostra bene meritum, qui
inter alumnos nostros fratrem summos honores Academicos adeptum iactat³, inter affines
suos magnum illum Indiae proconsulem quem nuper amisimus numerat⁴, qui ipse in
Schola Regia quae Metallorum nuncupatur honores omnibus numeris absolutos quondam
percucurrit, hodie civitate nostra donamus, nostro suffragii iure ornamus. ‘Saxa et

solitudines’ (ut aiunt) ‘voci respondent'⁵ 3 nosne, in hodierna praesertim senaculi nostri
solitudine, illorum laudes tacere possumuS, quibus ipsa saxa muta eloquuntur?

ι ¹ Cp. Juvenal, viii 20. ² virgil, Aen. vi 546.
ὅ C. H. Tawney, Senior Classic‚ 1860. ⁴ Lord Lawrence. ⁶ Cicero, pro Archia§ ¹9·

20

