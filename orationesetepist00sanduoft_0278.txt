Unz'versz'ty of Oxford. University of Sydney.

Unt'verst'tati Oxom‘ensi S. P. D. Universitas Cantabnjgienszk.

(565) CUM nuper nobis nuntiatum sit, Universitatem vestram illustrem annos
trecentos Bibliothecae Bodleianae ex origine feliciter exactos propediem esse celebra-
turam‚ vobis omnibus, viri nobiscum litterarum studiis coniunctissimi, ob rem tam laetam
libenter gratulamur, et hanc epistolam gaudium nostrum testantem a legatis nostris
honoris causa ad vos perferendam tradimus¹. Bibliothecae autem vestrae conditor
insignis, vir singulari quodam litterarum amore praeditus, propterea, si quis alius, laudandus
est, quod, velut alter Pollio, ‘bibliothecam dicando ingenia hominum rem publicam
fecit’2. Idem non modo ab hospite vestro, Casaubono, iure optimo ‘opus vel rege
dignum, nedum homine privato ' exegisse dicitur³, sed etiam ab alumno vestro, Athenarum
vestrarum scriptore diligentissimo, idcirco inter litterarum lumina vestra merito laudatur,
quod, ingenio nobili quodam et liberali praeditus, scriptores publicos plurimos excitaverit,
et litterarum rempublicam magnopere adiuverit⁴. Consentaneum profecto est eo potissi-
mum in anno bibliothecae vestrae sacra saecularia celebrari, quo Procancellarii vestri
munus exornat vir litteris humanioribus eruditissimus ¹⁵, qui nuper carminum Homericorum
fortunas iam inde Pisistrati tyranni ex tempore, qui ‘libros Athenis disciplinarum
liberalium publice ad legendum praebendos primus posuisse dicitur’ss, usque ad biblio-
thecae Alexandrinae saeculum luculenter enarravit⁷. Hodie vero nihil auspicatius
comprecari possumus, quam ut bibliotheca vestra celeberrima, quam etiam belli civilis
inter flammas partium utrarumque duces eadem reverentia, eadem liberalitate, dignam
esse existimarunt, quamque incendio ab omni tutam anni trecenti ad aetatem nostram
salvam sospitemque tradiderunt, etiam in posterum plurimos per annos incolumis con·
servata, doctissimo cuique plurimas per horas cotidie pateat; litterarum studiosos inter
recessus suos amoenissimos, inter angulos illos sapientiae et silentio consecratos, diligenter
lectitantes, librorum optimorum copia identidem adiuvet 3 et bonis artibus continuo
fovendis, Academiae, patriae, litterarum denique reipublicae universae ad communem
fructum, in perpetuum floreat. Valete.

Datum Cantabrigiae
IVonis Iuniis
A. S. MCMu.

Universitati Sydnet'enst' S. P. D. Universitas Cantabrigienstk.

(566) L1TTERrs vestris, viri doctissimi, ad nos haud ita pridem perlatis, non sine
gaudio intelleximus, Universitatem vestram annum quinquagesimum ab origine sua
feliciter exactum ante Kalendas Octobres esse celebraturam. Quicquid Universitati
vestrae, quicquid vobis omnibus, qui Australiae totius provinciam antiquissimam incolitis,
curae esse constat, idem etiam nosmet ipsos ipsamque Britanniam tangit ς neque ad
Britannos pertinent verba illa Scipionis in Somnio a duce Romano quondam audita:—
‘Australis ille orbis terrarum cingulus, in quo qui insistunt adversa vobis urgent vestigia,
nihil ad vestrum genus '⁸. Quamquam enim vestigia vestra nostris vestigiis sunt adversa,

¹ Dr Jackson (Chairman os the University Library Synfficate), Mr J. W. Clark (Registrary), and Mr
F. J. H. Jenkinson (Librarian). 2 Pliny, N. H. xxxv ιο. ⁸ Ep. 98, p. 826, ed. 1638; no. 899,
p. 557 b, ed. 1709. 4 Anthony Wood's Athenae oxonienses, ii 124, ed. Bliss. ⁵ D. B. Monte, Provost
of {fieb ⁶ Aulus Gellius, vii 17. ⁷ Appendix to Odyssey, xii—xxiv, ed. 1901. ⁸ Cicero,
De cp. vi αι.

258

