William Spottz'swoode. Henry solzn Steplaen Smith.

memoriam uno libello colligavit. Ipsi denique recordamini quantorum virorum in locum
quanta cum dignitate et nuper et olim electus sit, in Collegi societatem primurn triginta
abhinc annos cooptatus est, discedente viro curn huius fama totiens consociato, Edvardo
Augusto Freeman ; idem nuper, omnibus plaudentibus, Aedis Sancti Pauli canonicis
ascriptus, successit viro studiis tum aliis, tum etiam historicis, inter alumnos nostros
promovendis optime merito, Episcopo Dunelmensi‚ Doctori Lightfoot. Duco ad vos
WILELMUM STUBBs.

(22) Societatis Britannicae scientiarum finibus proferendis praeses ille, quem Regiae
quoque Societatis praesidem hodie salutamus, fines quam amplos mathematicorum regno
assignaverit, meministis omnes qui anno proximo orationem illam Dublinensem¹ audivistis.
Imperium neque temporis neque spatii finibus terminatum illis dedit, quos nonnumquam
iuvat quasi oceani infiniti propter litora calculos numerare, nonnumquam in purum illud
caelum, regionem illam inexplicabilem evolare, ubi spatium multiplex extenditur, ubi nodi,
tantum abest ut solvi, ut ne necti quidem possint. Ipse, ne Europae quidem philosophorum
finibus contentus, Indorum quoque doctrinam mathematicam et antiquam linguam sacram
exploravit ς Asiae et Europae confinia bis lustravit, lustrata litteris mandavit. Populi in
usum, ordine quam lucido lucis et coloris leges ipse illustravit ; quot aliorum libros e prelo
suo regio in lucem emisit, et sua et nostra cum Academia privilegiorum communium iure
adhuc aliquatenus coniunctus 3 quanta denique liberalitate, et ministrorum suorum et
populi universi liberaliter educandorum causa, pro virili parte laboravit. Ut viro
integerrimo, titulis plurimis aliunde cumulato, nostri quoque tituli mantissa accedat, duco
ad vos WILELMUM SPOTTISWOODE.

(23) Pariter iniquum esse existimavit Aristoteles ab oratore rerum omnium rationes
accuratas exigere, atque mathematicum ad persuadendum apposite dicentem tolerare.
Atqui ipse exemplar egregium μαθηματικοῦ πιθοιιιολογοῦντος2 libenter admiratus esset, si in
Senatu Oxoniensium flumen orationis aureum fundentem hunc geometriae professorem
audire potuisset, qui nomine duplici, et linguarum antiquarum et scientiarum mathemati-
carum peritia, cathedra illa dignus est quarn Savilius ille, et Chrysostomi editor et interpres
Euclidis, primus occupavit, occupatam annuo reditu in perpetuum ornavit.

Tertii quidem ordinis linearum enumerationem Newtonus ille noster olim Latine con
scripsit, hic autem, quarti ordinis lineis eadem lingua descriptis, e certamine toti Europae
ab Academia Berolinensi proposito, duplicis palmae particeps discessit. Quanta igitur spe
et expectatione libros illos de recentiore quae dicitur geometria, de subtilioribus numerorum
proprietatibus, plus quam Horatianum annorum per numerum intra scrinia huius inclusos,
iamdudum flagitamus 3 quos, uti par est omnibus numeris absolutos, aliquando prodituros
esse speramus. Interim in negotiis Academicis singulari urbanitate diu versatus, nunc
non modo collegio augurum Britannicorum qui caeli praesagia observant praesidet, sed
septemviris quoque Academiae Oxoniensi legibus conscribendis ascriptus est. Academiae
illius pulcherrimae inter decora diu numeretur, diu Platonis praecepto obsecutus videat ut
οἱ ἐν τῇ καλλιπόλεθ geometriam nequaquam neglegant. Duco ad vos HENRoeUM IOANNEM

STEPHEN SMITH.

¹ Nature, 15 Aug. 1878. ² Aristotle, Ethics, i 3, 4. ⁸ Plato, Rep- 527 e.
16

