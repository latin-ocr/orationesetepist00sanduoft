H. E. Wang T ahsz‘elz. H. E. Slzang Chi-hang. Hon. Po sui.

Mongolorum imperium inter Sinenses nuper constitutum atque confirmatum fuisse
constat¹. Etiam tempore illo sacro, ex quo saeculi nostri anni numerantur, in tellure illa
antiqua vigebat ratio fere eadem doctrinae et probandae et exornandae, quae, in imperii
illius tot ministris per annos plurimos examinandis et tum demum eligendis, adhuc
conservatur. Nos interim Socratis praeceptum, vitam examinationis expertem homini non
esse vivendam ², iuventuti quidem Academicae commendamus, senectuti autem nostrae
tormenta tam severa condonamus. Atqui Sinensium sapientiam antiquam etiam nosmet
ipsi admiramur; librorum Sinensium bibliotheca nostra, a legato insigni olim comparata’,
quamquam opera quaedam insignia desiderantur, tamen occidentales saltem inter orbis
terrarum regiones locum primum obtinere perhibetur. Ceterum, neque occidentali neque
orientali tantum in regione, sed in toto terrarum orbe sapientes omnes doctrinae amore

communi inter sese sunt coniuncti. Occidentali quidem in orbis regione, operis praeclari ,

in ipso limine, dixit olim Aristoteles, omnes homines sciendi desiderium habere a natura
insitum⁴. Orientali vero in tellure, libri sui celeberrimi in eodem loco, affirmavit
Confucius, nihil esse pulchrius quam discere, atque ea quae didiceris, vitae in usum
convertere⁵. Orbis autem in utraque parte, nihil praestantius dici potest, quam philosophi
eiusdem verba illa, generis humani amore plenissima :-—-in orbe terrarum toto sumus
omnes fratres'⁶.

Animi nostri fraterni in testimonium praesento vobis Ducem illustrem, TSAr TSE,
Imperii Sinensis legatum extra ordinem missum.

(434) Incedit proximus, vir litterarum et philosophiae in studiis praeclarus, WANG
TAHSIEH‚ Imperatoris Sinensis inter Britannos legatus illustris.

(435) Sequitur deinceps vir insignis, SHANG Cffl-HENG, Imperii Sinensis e legatis
extraordinariis unus.

(436) Seriem claudit Po JU1, vir eximius, legationis eiusdem litteris conscribendis
praeposltus.

7 June 1 906

(437) ADEST vir in studiis theologicis eruditus, Collegii Corporis Christi alumnus, qui
‘Sancti Benedicti' Collegio illi quondam adscriptuS‚ Sancti Benedicti ecclesiae postea
vicarius exstitit. Idem in provincia Dunelmensi episcopi adiutoris honori nuper
designatus, titulum a loco in annalibus nostris sacris celeberrimo accipiet, ubi, Ordinis
Benedictini in monasterio a Benedicto Episcopo paulo prius condito, Baeda ille
Venerabilis vitam prope totam peregit⁷. In bibliotheca nostra vicina Historiae Ecclesi-
asticae ab illo conscriptae conservatur codex antiquissimus, etiam ab exteris in honore
summo habitus. De scriptore autem ipso inter Gesta Regum Anglorum affertur prae-
clarum illud testimonium :—‘ Latinitas omnis eius fidei et magisterio palmam dedit ²⁸.

¹ Capital of Kublai Khan established at Peking, 1264. ² Plato, Apol. 38 A. ³ Sir Thomas
Wade, no. 114 supra. ⁴² πάντες ἄνθρωποι τοῦ εἰδέναι ὀρέγονται φύσει, Met. i 1. ⁶ ‘ To acquire
knowledge, and (as occasion demands) to put it into practice, is not that delightful? ’ Confucian Analects,
1 1. ⁶ ‘ If the superior man is careful of his own conduct, while treating others with a respectful
propriety,-—then all within the Four Seas will be brothers', ib. ΧΗ 5. This rendering (due to Professor
Giles) shows that one of the popular versions, followed in the text here, and in no. 35 ult„ is not precise.
⁷ i.e. at the united monasteries of Wearmouth and Jarrow (ln Gyrvum), founded by Benedict Biseop

(Baeda, Hist. Eccl. ad fin. and Hz‘st. Abbatum, 7). ⁸ Willelmus Malmesburiensis, l.c.‚ i 59.
198

