Sz'r Andrew Clark. Jonatlzan Hutclzz'nson.

Non tamen obliviscimur quanto studio collegae sui Oxoniensis, linguae Hebraicae
quondam professoris, vitae conscribendae sese dedicaverit, quem ne episcopatus quidem
honos iam tandem merito oblatus, opere ab incepto revocare potuerit1. Interim Sancti
Pauli in aede venerabili, in statione sibi divinitus commissa, moderatione quanta eloquen-
tiam suam non partium studiis excitandis accommodavit sed religioni purae populo toti
commendandae consecravit! Arcis divinae super muros velut speculator et custos positus,
caeli praesagia quam acriter prospicit, quam fideliter denuntiat! Talium certe virorum
exemplo vatis Hebraei verba antiqua denuo vera esse facta crediderim :—‘ Super
muros tuos, Ierusalem, constitui custodes 3 tota die et tota nocte in perpetuum non
tacebunt'2.

Duco ad vos virum aetatis nostrae oratorum sacrorum inter principes numeratum,
Hnmucuu PARRY Lmnon.

(160) Salutamus deinceps salutis ministrum, Aesculapii e filiis unum, quem idcirco
maeertim Machaona nominaverim quod saeculi nostri oratorum cum Nestore ipso³ totiens
consociatus est ;—nisi forte, Romano potius exemplo delectatus, mavult Asclepiadis illius
disertissimi nomen mutuari, quo medico et amico utebatur Lucius Licinius Crassus,
saeculi sui oratorum eloquentissimus⁴. In re publica partium liberalium studiosus, in re
privata liberalitate singulari insignis, non modo medicinae sed etiam philosophiae et
religionis penetralia ingressus est. Meministis antiquos, non modo de corporis salute
ab Aesculapio, sed etiam de rebus fere omnibus, quae vitam anxiam et sollicitam reddant,
ab ipso Apolline solitos esse oracula exposcere, Viri talis igitur, velut iurisconsulti
Romani domus, est velut civitatis oraculum, unde cives eius, ut Apollo Pythius apud
Ennium dicit, consilium expetunt, non salutis tanturn sed etiam ‘summarum rerum
incerti'‚ quos incepti certos ‘compotesque consili dimittitffi. Ergo virum, quem aut
litterarum aut scientiae aut medicinae doctorem nominare licuisset, iuris doctorem non
immerito creamus.

Duco ad vos medicinae professorem emeritum, Regii Medicorum Collegii Londi-
niensis praesidem, baronettum insignem, suavem, eruditum, eloquentem, ANDREAM
emax.

(161) Etiam alter Aesculapii filiorum, Podalirius (nisi fallor), hodie nobis sese
praesentem obtulit, quem a fratre suo idcirco disiungere neque possumus neque volumus,
primum quod professoris in munere quondam erat collega eius coniunctissimus, deinde
quod forte quadam domum vicinam atque adeo proximam incolit, denique quod dignitate
non minore Collegio alteri praesidet, ubi Britanniae chirurgi per tot annos quasi penates
suos posuerunt. Medicinae studiosis nota sunt scripta eius per seriem longam edita, in
quibus pars ea medicinae quae manu curat illustratur, et litterarum monumentis mandatur.
Neque silentio praeterire possumus quaecumque de pathologia praesertim, quam quondam
profitebatur, accuratissime scripsit3 scilicet mortem ipsam, quae aliis tacet, huic velut
rerum naturae vati et interpreti constat esse eloquentem. Neque prorsus intacta re-

² Life ofPusey, 1893-97. ² Isaialz, lxii 6. ³ W. E. Gladstone. On Nestor and Machaon,
ep. Iliad, xi 510·5²0· ⁴ Cicero, De Orraon, i 62. ⁶ ib. i ¹99·

S. S. 81 11

