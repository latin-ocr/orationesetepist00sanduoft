Sz'r W. L. Buller. I. Bywater. A. B. Davz'dson. W. L. 'Newmam

(331) Coloniae nostrae remotissimae, Novae Zealandiae, inter decora conspicua
numeratus, adest hodie vir regionis illius indigenarum linguae imprimis peritus, cui,
propter merita eius egregia, gratiae saepenumero publice sunt actae. Adest vir qui etiam
regionis illius avibus summa cura describendis atque arte eximia depingendis opus
magnum dedicavit¹. Quantum autern liberalitati eius etiam nostra Academia debeat,
Musei nostri parietes, avium et animalium aut prorsus aut prope extinctorum² exemplis
ornati, satis clare loquuntur. Ergo quem ipsa Regina, quem et Gallia et Germania et
Italia honoribus cumulaverunt, eundem etiam nosmet ipsi, tot munerum non immemores,
laudis nostrae diademate decoramus.

Duco ad vos gentis plus quam unius equitem honoris causa nominatum, WALTERUM
LAWRY BULLER.

(332) Litterarum Graecarum inter Oxonienses professorem insignem hodie libenter
iubemus salvere. Olim Heracliti reliquias, qui ob linguam obscuram clarus erat, ordine
lucido disposuit 3 postea ab Academia Berolinensi honorifice invitatus, Prisciani Lydi
Metaphrasin in Theophrastum et eiusdem problematum solutiones edidit 3 nuper et
Aristotelis Ethica Nicomachea et Aristotelis Poetica accuratissime recensuit. In litteris
Graecis recensendis, novimus quanto ingenii acumine, quanta subtilitate, quanta eruditione
praeditus sit; novimus etiam quanto librorum rariorum amore captus sit. Utinam in
posterum ab ipso eruditionis tantae fruetus in annos singulos minus raros percipiamus.
Interim in libris Graecis accuratissime edendis unus nobis est instar aliorum plurimorum;
etenim in hunc potissimum quadrare videntur verba illa Heracliti :-—‹‘› εἷς μύριοι, ἐὰν
ἄριστος '5³-

Duco ad vos Professorem BYWATER.

(333) Salutamus deinceps linguae Hebraeae in Collegio Novo inter Edinenses
professorem insignem, unum ex ‘eis quibus Veteris Testamenti in linguam nostram
accuratius reddendi cura olim mandata est. Eruditionem eius testantur Grammaticae
Hebraeae principia plus quam semel edita ; testantur Veteris Testamenti ex poetis et
prophetis nonnulli commentariis optimis instructi⁴; testatur denique Novi Testamenti
ad Hebraeos epistola luculenter explicata. Viro in tali praeceptorem admiramur promptum
et alacrem ; litterarum sacrarum interpretem sapientem, cautum, accuratum3 virum in
Caledonia tota inter sapientiae lumina iam pridem numeratum. Quot discipulis stimulos
et calcar addidit! Quotiens Veteris Testamenti verba illa suo exemplo illustravit:
Sapientiam verba sunt sicut stimuli, et quasi clavi penitus infixi⁶l

Duco ad vos Professorem Edinensem, ANDREAM BRUCE DAvmsoN.

(334) Surgit deinceps Collegii Balliolani socius, qui historiam antiquam inter Oxoni-
enses quondam professus, postea Aristotelis in libris politicis praesertim interpretandis
omnium consensu palmam tulit. Iam per annos tredecim peritis nota sunt operis illius
praeclari volumina duo, prolegomenis amplissimis et commentariis eruditissimis instructa.
In utroque (ne plura commemoremus) quicquid inter Aristotelis Politica et litteras Graecas

¹ History ⁰f the Bim's of New Zealand. ² The Moa and the Elephant Seal. ⁸ F ragm. 113
ed. Bywater. ⁴ Job ‚⁴ Ezekiel, Nahum, Habakkuk, Zephanialz. ⁶ Eccl. xii 11.

156

 

