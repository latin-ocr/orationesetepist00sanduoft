T lze Plzz'losoplzz‘cal Socz'ety of A marica. Unz'versz'ty of A berdeen.

Soa'etati Philosoplzicae Americanae S. P. D. Universitas Cantabrigienszk.

(574) REM nobis pergratam fecistis, viri nobiscum et generis et linguae et studiorum
communium vinculis coniunctissimi, quod annos ducentos Conditoris vestri a die natali
nuper feliciter exactos propediem celebraturi, feriis vestris saecularibus etiam nostram
Universitatem interesse voluistis. Societatis enim vestrae Conditor ille insignis, non
modo reipublicae vestrae maximae inter cives maximos erat numeratus, sed etiam universi
generis humani amore summo praeditus¹. In publicis autem rebus diu versatus, populi
magni vixdum nascentis legatus erat inter exteros acceptissimus. Philosophiae vero illius,
quae ad vitae cotidianae commoda praesertim spectat, imprimis studiosus, per annos
plurimos e prelo suo quot libros, quanta animi prudentia, quanto sententiarum acumine
instinctos, civium suorum in multitudinem immensam emisit! Idem, scientiae novae
velut augur et praenuntius perspicax, vim electricam etiam nubium fulgura generare
primus omniurn comprobavit, ipsoque caelo fulmen eripuit¹. Non immerito igitur
Societatis vestrae patrona est Minerva ipsa, non iam belli praeses sed scientiarum regina,
quam vestro in sigillo caeli in nubibus inter lueis radios sedere cernimus. Ergo ad
Societatem, numinis tam benigni patrocinio defensam, professorum nostrorum ex ordine
legatum imprimis idoneum mittimus, qui festis illis diebus Conditoris vestri sepulcrum non
sine reverentia inviset, Societatis vestrae incunabula non sine gaudio contemplabitur,
urbis vestrae per vias, tot arborum silvestrium nominibus feliciter ornatas⁸, ad aulam
vestram hospitalem libenter incedet, in ipsa denique amoris fraterni sede bene nominata
nostrum omnium in vos omnes animum fraternum declarabit⁴. Valete.

Datum Cantabrtgiae
Kalendis Martiis
A. S. MCMV105.

Universitati Aberdonensi S. P. D. Um’versz'tas Cantabrzgriensis.

(575) QUOD annos quadringentos ab origine vestra feliciter exactos auctumno
proximo estis celebraturi, de re tam laeta vobis omnibus, viri nobis coniunctissimi, ex
animo gratulamur. Habetis patriam doctrinae amore insignem3 habetis etiam Universi-
tatem antiquam, in eodem amore patria ipsa dignissimam. Iuvat annales vestros veteres
evolvere ; iuvat mentis saltem oculis urbis vestrae antiquae inter amnes duos collocatae sedem
pristinam arboribus consitam contemplari, ubi Collegii Regalis turris pulcherrima, corona
regia cincta, trans oceani fluctus solem orientem prospicit⁶. Iuvat Collegii illius in ipso
sacello etiam sepulcra adire, non modo conditoris vestri, viri optimi, sed etiam praesidis
vestri primi, Hectoris Boethii, Erasmi condiscipuli, Livium ipsum in scriptis suis aemulati⁷.
Iuvat in urbe nova Collegium vestrum alterum prope centum annis postea conditum, et

¹ Benjamin Franklin. ² Eripuit caelo‘fulmen, an allusion to the invention of the lightning-
conductor in Turgot's inscription for Houdon's bust of F ranklin. ³ The streets of Philadelphia, in the
language of Longfellow’s Evangeline‚ ‘still reecho the names of the trees of the forest ',—Chestnut, Waluut,
Spruce, and Pine Streets, etc. ⁴ Professor Sir George Howard Darwin. ¹⁵ In the spring of the
previous year the writer of this Letter had the advantage of visiting all the Franklin sites of Philadelphia
under the guidance of (the late) Professor Albert H. Smyth, the biographer of Franklin and the editor of
his works. ⁶ The Chapel of King's College (founded 1494), with its massive tower surmounted by a
royal crown. ⁷ Monumental slabs in memory of Bp Elphinstone and Hector Boece.

264

