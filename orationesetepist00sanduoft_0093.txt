⁴W'z'llz'am T lzomson. Robert K nox.

insignia quae conditores suos episcopos fuisse iactant. In Collegiis vero duobus optime
constituendis Dominae Margaretae munificentia consiliis obsecuta est episcopi. E
collegiis minoribus (ut aiunt) unum Collegii episcopalis nomine gloriatur& Collegium
autem maximum inter alumnos suos (ne alios commemorem) archiepiscopum certe
illustrem numerat, cuius sub praesidio de rebus gravissimis deliberaturi nuper convenistis ².
Ex eiusdem denique Academiae umbraculis etiam alii profecti sunt, quorum auxilio
eeclesiae Anglicanae fama in omnem terram atque adeo in orbis terrarum fines remotis-
simos pervenit. Nusquam igitur animo magis fraterno excipientur episcopi, qui in aliis
doctrinae sedibus educati, laudis eiusdem inter participes numerantur. Ergo talium
virorum e numero nonnullos titulo nostro hodie ornamus, quorum in nominibus seligendis
id potissimum spectavimus ut insularum Britannicarum et imperii nostri provinciarum
transmarinarum sedes metropolitanas, quarum praesides nostris in tabulis nondum inscripti
sint, benevolentiae nostrae signo quantulocumque decoremus; quibuscum e reipublicae
maximae Transatlanticae episcopis fratrum par nobile honoris causa consociandum
curavimus. Sunt autem et illi et vosmet ipsi omnes (ut Sancti Pauli verbis utar)‘ fratres
nostri, apostoli ecclesiarum. Ostensionem ergo, quae est caritatis vestrae et nostrae gloriae
pro vobis, in illos ostendite in faciem ecclesiarum'³. Quid si tot ecclesiae, per tot orbis
terrarum partes distributae, sive regionis sive morum varietate, aliquatenus inter sese
discrepant? At omnes unus (uti speramus) ‘Spiritus intus alit’4.

‘Facies non omnibus una
non diversa tamen—qualem decet esse sororum '⁵.

(143) PRovmclA Eboracensis archiepiscoporum serie quam longa, quam illustri
glorietur, fusius explicare hodie supervacaneum. Illud unum dicere ausim: prope hoc
ipso anni die, abhinc annos mille ducentos sexaginta tres, ab archiepiscopo quodam
cantuariensi Paulinum illum episcopum fuisse consecratum⁶‚ cui rex Anglorum Aeduinus
in civitate Eboracensi episcopatus sedem paulo postea donavit. Ubi rex ille gloriosus
humili in templo Christum confessus est, ibi postea condita est ecclesia illa cathedralis
quae per totum orbem terrarum, ubicumque lingua nostra usurpatur, singulari quadam
fruitur veneratione. Sedem tam insignem, tot annorum memoria consecratam, pro-
vinciae tantae archiepiscopus ea qua par est dignitate hodie repraesentat.

Duco ad vos WILELMUM THOMSON, Academiae oxoniensis alumnum insignem,
archiepiscopum Eboracensem.

(144) Caledoniam hodie laudare propterea non licet, quod telluris illius episcopus
‘primus’ gradum nostrum haud ita pridem est adeptus⁷. Non sine gaudio tamen prae-
tereuntes salutamus Sancti Patricii illius patriam⁸, qui Hiberniam Christi in nomine
occupavit ; quique, abhinc saecula plus quam quattuordecim, ecclesiae Armachanae

¹ Pembroke College ² Edward White Benson. ³ α Cor. viii ²3· ⁴ Virgil, Aen. vi
726. ⁵ Ovid, Met. ii 13 ⁶ 21J Ju1y.623 ⁷ Hugh Willoughby Jermyn, of Trinity
ξέὲδῗηῗὸ 1871, elected Bishop of Brechin 1875. St Patrick was probably born m Ailclyde, now

s. s. ⁷3 10

