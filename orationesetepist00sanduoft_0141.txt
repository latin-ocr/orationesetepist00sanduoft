John Murray.

imponi passus est. Tempestatum certe in scientia iam dudum versatuS, ventorum cursus
tabulis fidelibus olim mandavit, gentesque varium caeli morem praediscere¹ docuit, laudem
philosopho cuidam antiquo a Nubium choro Aristophanico quondam tributam uno saltem
verbo mutato meritus ζ-οὔ γὰρ ἂν ἄλλῳ γ’ ὑπακούσαιμεν τῶν νῦν μετεωρολογούντωνῗ.
Longum est avorum et proavorum ingenia magna in ipsorum progenie continuata ab hoc
viro, Caroli Darwinii cognato, virorum insignium exemplis illustrata percensere. Longum
est tot honores titulosque ab ipso per tot annos cumulatos commemorare. Hoc autem in
loco, eloquentiae eius abhinc annos undecim conscio, instituti anthropologici praesidem
non corporis tantum sed etiam mentis humanae mensorem appellaverim. Inter antiquos
quidem celebratum erat illud Protagorae, omnium rerum mensuram esse hominem ³. Inter
recentiores autem notum est hunc praesertim virum hominum omnium, imprimis
pessimorum, mensuram ad amussim velle exigere. Ceterum plura hodie dicere super-
vacaneum est 3 constat enim ne optimorum quidem virorum a laudibus abesse debere
mensuram, ·

Duco ad vos virum de scientia anthropologica et meteorologica praeclare meritum,
caeli et terrae indagatorem indefessum, studiorum denique geographicorum etiam inter
nosmet ipsos fautorem insignem, FRANCISCUM GALTon⁴.

30 May 1895

(245) MEMINISTIS omnes poetae nostri maximi locum insignem, ubi Northumbriae
Ducis filius acerrimus non recusavit gloriam aut ex ipsa luna audacter deducere, aut maris
in profundo demersam extrahere, modo solus sine rivali laudem omnem sibi vindicaret⁶.
Quanto pulchrius autem rerum naturae penetralia intima assidue perscrutari, eque oceani
altitudine immensa laudem cum sociis optimis participatam reportare. Adest unus ex illis
qui, plus quam tribus annis in oceano explorando fortiter toleratis, ut poetae antiqui verbis
sensu novo utar,

‘referebant navibus altis
occulta spolia, et plures de pace triumphos'⁶.

Una saltem nominis bene ominati navis velut ipsam rerum naturam ad certamen
provocavit, ipsamque veritatem in profundo abstrusam orbi terrarum patefecit? Tanti
autem itineris monumenta, quinquaginta voluminum in serie ingenti a collegis plurimis
parata, viri huiusce praesertim industria infinita, non modo adaucta et summatim descripta,
sed etiam ad terminum felicem perducta et diei in lucem prolata sunt⁸. Quid non potuit
rerum naturae, quid non potuit veritatis amor? ‘ Merses profundo 3 pulchrior evenit '⁹.

Duco ad vos Universitatis Edinensis alumnum, oceani indagatorem indefessum,
virum etiam in posterum sine dubio laudem indies maiorem meriturum, IOANNEM
MURRAY10.

¹ Georg. i 51. ²³ Ar. Nubes, 360. ³ πάντων μέτρον ἄνθρωπος. ⁴ Author of The
Art qs Trave13 Meteorographica3 Hereditary Genius3 English Men of Science, their Nature and Nurture;
The Measurement os Human Faculty (Rede Lecture of 1884); Finger Prints, 1893-53 Memories qf my
Life, 1908. ⁶ Hotspur in First Part ofKing Henry I V, i 3, τοι-7. ⁰ Juvenal, viii 106. ⁷ H.M.S.
challenger (Expedition 1872—76). ⁸ Scientific Results‚ 1876—82. ⁹ Horace, carm. iv 4, 65.
¹⁰ K.C.B., and Knight of the Prussian Order Pour le Mdrite, 1898.

s. s. 121 16

