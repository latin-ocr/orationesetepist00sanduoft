George Evans Moule. Charles Creighton.

27 May 1880

(35) opums, ut videtur, auspiciis hodie salvere iubemus unum ex illius Collegii¹
alumnis, ex quo tot lucis divinae nuntii ad extremas orientis oras exierunt. Salutamus
virum qui laboribus sacris inter Sinenses obeundis plus quarn viginti annorum seriem
animo devotissimo dedicavit, qui cum illo episcopo, optimo viro, consociatus, cuius
demortui in locum mox consecrabitur, Ecclesiae Anglicanae preces publicas illorum
in linguam reddidit, qui eorundem in usum et carmina sacra plurima condidit, et
Evangeliorum sanctorum et primum et ultimum summa fide interpretatus est.

Illud vero optimum augurium esse arbitramur, quod Sancti Ioannis interpretem
Sinensem eo ipso anni die salutamus, qui Baedae venerabilis, idem evangelium nostram in
linguam antiquitus interpretati, memoriae dedicatus est. Pulchrum etiam illud omen,
quod eodem die quo Floralia nostra forte (ne dicam fortasse) celebrantur, alumno nostro
a floreo illo orientis regno nuper nobis reddito hanc laudis coronam quantulamcumque
contexere conamur, qui et ipse, exemplar omnium maximum secutus, ex ipsis floribus
argumenta docendi mutuari non neglexit². Felix denique illud auspicium, quod a sui
collegii magistro³, ab uno ex aequalibus atque adeo ex amicis suis intimis, ad amplissimum
in Theologia gradum nunc admittetur.

Quod felix igitur faustumque sit, tibi totique Senatui praesento virum et suo et
ftatrum suorum Cantabrigiensium⁴ nomine nobis coniunctissimum, qui animo prope
fraterno populum illum longinquum tot annos dilexit, quique, ne maiora commemorem,
philosophi Sinensis³ verba illa praeclara suo exemplo feliciter illustravit :—‘ in toto
terrarum orbe omnes sumus fratres '.

Duco ad vos GEORGIUM EVANS MOULE, Sinensium in imperio medio episcopum
designatum.

3 June 1 880

(36) NUPER in hoc ipso loco professorem eloquentissimum, tum de aliis rebus
plurimis multa, tum etiam in laudem gentis Caledoniae nonnulla disserentem audivimus⁶.
Quod ille verbis exsecutus est, illius adiutor, quem hodie salutamus, suo ipsius exemplo
demonstravit. Primum inter populares suos Academiae Aberdoniensis in studiis medicis
discipulus, deinde peregre Academiae Berolinensis alumnus, postea inter Londinienses
stipendio publico ornatus, pathologicis quae vocantur quaestionibus investigandis operam
dedit 3 ita tamen ut, docendi munere nullo functus, inter aegrotantium παθήματα disciplinae
medicae μαθήματα exquireret. Nuper autem praeceptoribus nostris, iuventutis Academicae
magno cum fructu, ascriptus est, expertus demum, nisi fallor, ipsam rerum prius ignotarum
investigationem, a docendi disciplina disiunctam‚ nonnumquam quasi solitudinem esse
aridam ab humana societate prorsus desertam z etenim non modo discendo docemus, sed
ex ipso etiam docendo aliquid addiscimus. Hunc igitur qui, ne plura commemorem,

¹ Corpus Christi College. ² ‘The Cbinese Flower Ballad.’ ³ The Vice-
Chancellor, Dr E. Η. Perowne. ⁴ Charles Walter Moule, and Handley Cart Glyn Moule (now
Lord Bishop of Durham). ⁶ conracius no. 4 32 infra. ⁶ G. M. Humphry, Rede Lecturer sor 1880.

23

