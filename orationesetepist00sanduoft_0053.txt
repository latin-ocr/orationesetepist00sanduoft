charles Waldstez‘n.

Italia ad nos advecto, mox autem, favente (uti par est) Neptuno suo, in patriam transituro,—
inter tot aedificia variis doctrinae studiis consecrata, novum illud Museum quod Nestoris
illius nostri sempiternum fore monumentum iamdudum exspectamus, si non ad ipsum
finem adductum, at inchoatum certe ostendere potuissemus. Ipsi meministis veteris

poetae monitum illud:
‘gratia ab officio quod mora tardat abest’1;

vestrum igitur officium est, viri Academici, qui beneficiorum tantorum non immemores
estiS, monumentum illud magnum ad exitum felicem quam maturissime perducere3 nos
interim nostro qualicumque laudis officio perfuncti, plausus illos vestros, qui hospiti nostro
iam diu debentur, non iam amplius morabimur.

Ergo vobis praesento Regiae Societatis Londiniensis Socium, virum de studiis
geologicis optime meritum, THOMAM STERRY HUNT.

1 June 1882

(59) INTER Academiae nostrae disciplinas vix dici potest quantum nuper creverit
florueritque artium antiquarum studium illud quod Archaeologia nuncupatur. Per artium
illarum portam ad honores Academicos aditum novum alumnis nostris nuper patefecimus.
Artium illarum praeceptores habemus optimos. Artibus illis dedicatum iactamus templum,
quod ad externum splendorem attinet, satis augustum, sed disciplinae huius indies crescenti
materiae nimis angustum. Mox, uti speramus, atriis fruemur amplioribus 3 mox, si vestrae
placuerit munificentiae, artium antiquarum monumenta in aedificio novo per seriem
disposita, et universae doctrinae adiumentum magnum et his praesertim studiis novum
addent incrementum. Interim e praeceptoribus illis nostris unum, qui per biennium
proximum his disciplinis non minus erudite quam iucunde iuventuti nostrae tradendis
fortiter incubuit, Magistri ad perfectum gradum honoris causa hodie admittimus. Qui
Praxitelis Mercurium, nuper e pulvere Olympico feliciter erutum, elegantissime descripsit,
ipse numinis illius cultor, quod et fidibus canoris et palaestrae praesidet, non modo
musices hodiernae oblectamentis sed gymnastices quoque antiquae monumentis gaudet
interesse. Qui autem nuperrime doctissime ostendit non quamvis athletae statuam
Apollinis ipsius simulacrum nominari debere, ille profecto, Academiae Palatinae
Heidelbergensis alumnus, non illius tantum favore dignus est, qui ‘ Palatinas videt
aequus arces'²‚ sed a nostra quoque Academia hodie merito est ‘laurea donandus
Apollinari'⁸. Ergo dexter adest Apollo, dexter Mercurius ‘nepos Atlantis'⁴‚ dum
hospitem nostrum, Atlanticum trans aequor advectum, nostram in familiam induci-
muS‚ et reipublicae magnae Transatlanticae civem civitate nostra' ornamuS, nostro·
que iure senatorio donamus. Tu igitur, qui Academiae nostrae artium antiquarum
interpres tam doctus, tam subtilis, tam iucundus exstitisti, Artium Magister nobis
estm

Vobis praesento CAROLUM WALDs‘rmN.

² ovid, Epp. ex Ponto, 111 iv 52, ‘ gratiaque officio ’ etc. ² Horace, Carm. Sacc. 65.
³ Carm. iv 2, 9. ⁴ Carm. i 10, 1.

s. s. 33 5

