Percy Alex. MacMalzon. Sir Wm Ramsay. A rtlzur Sckuster.

(406) Adest deinceps militis insignis filius, miles mathematicis praesertim in studiis
spectandus, qui praeter alios laudis titulos etiam scientiarum Societatis Britannicae inter
ministros praecipuos numeratur. Studiorum suorum in caelo puro, in regione illa sublimi
a Cayleio nostro feliciter peragrata, diu versatus, studiis illis caelestibus sermonis Latini
Musam pedestrem, longe infra in terris relictam, nihil aliud quam numerorum theoriam
quandam e longinquo contemplari passus est¹. Cetera omnia scientiae tam sublimis my-
steria, peritis patefacta, a nobis certe palam divulgari non concessum. Illud autern unum
dixerim. Si, Syracusis captis, Archimedem, intentum formis, quas in pulvere illo erudito
descripserat, Marcelli in exercitu miles talis aspexisset, caeli spectatorem illum unicum,
tormentorum bellicorum machinatorem illum mirabilem, sine dubio numquam inter-
fecisset, sed velut socium et fratrem statim esset amplexus².‘

Duco ad vos militem quem non iam Mars sed Mathesis inter cultores suos numerat,
regionis non terrestris victorem, ALEXANDRUM MAcMAHON.

(407) Virum inter Caledones suos atque inter Germanos educatum, titulo nostro
Academico fortasse eo digniorem putabitis, quod iam in orbe terrarum toto Academiis
fere viginti honoris causa est adscriptus. Per annos septendecim inter Londinienses
scientiam chemicam praeclare professus, aeris praesertim elementa exploravit, et (cum
alumno nostro insigni, Rayleio, consociatus) elementum illud Argon nuncupatum
repperisse confitetur. Etiam propterea laudandus est, quod in metallis Helium invenit ς
quod in aere ipso lVeon, quod Krypton, quod Xenon, tot elementa ex ipsa rerum naturae
origine latentia detexit, detecta nominibus pulchris, nominibus Graecis, ornavit. Non-
nullis certe e nobis non ingratum, etiam in elementis novis nominandis linguae Graecae
antiquae utilitatem comprobatam contemplari 3 iuvat etiam ipsius nomen gentile et olim et
nuper propter linguarum peritiam inter Caledones celebratum, in rerum et nominum
inventore tanto, etiam rerum naturae scientia illustratum admirari.

Duco ad vos equitem insignem, scientiae chemicae professorem Londiniensem,
WILLELMUM RAMsAv3.

(408) Virum libenter rursus agnoscimus, qui, primum Moeni sui in ripa, deinde inter
Mancunienses‚ denique in urbe Palatina educatus⁴, inter nosmet ipsos et Maxwellii et
Rayleii nostri inter adiutores praecipuos olim numerabatur. Postea solis defectioni in
India trans Gangen observandae quondam praepositus⁶, a Societate Regia ob lucis arcana
feliciter explorata numismate aureo est donatus⁶. Laetamur virum, qui fluminis paterni
in ripa ad rem argentariam non sine lucro magno sese dedere potuisset, scientiae lucem
lucro praetulisse et lucem ipsam explorandam elegisse. Virum talem dum coronat,

Academia Virtutem ipsam aemulatur,

‘diadema tutum
deferens uni propriamque laurum
quisquis ingentes oculo irretorto

spectat acervos'⁷.

Duco ad vos scientiae physicae professorem Mancuniensem, ARTHURUM SCHUSTER⁸.

¹ Memoirs on T heory of Numbers‚ Partitions, etc„ chiefly in the Philosophical T ransactions.
2 Livy, xxiv 34, xxv 31. ³ Author of The Discovery qf the Constituents of the Air, etc. etc.
⁴ Frankfurt-on-the-Main, Manchester‚ and Heidelberg. ⁶ Eclipse Expedition to Siam, 1875.
⁶ 2189? . ⁷ Horace, Carm. ii 2, 21. ⁸ Author os Τ heory ‘ff Optics, and of Memoirs on light
an e ectricity.

186

 

