E. F. Evam. Sir solzn Buchanan.

 

Illud autem maius, quod poetarum Britannicorum omnium artem metricam diligenter
exploravit, et argumento tanto tantis ambagibus impedito dilucide explicando opera
duo magna, omnibus numeris absoluta, dedicavit1. Si etiam ab hoste doceri fas θεῖ’,
quanto magis iuvat ab hospite nostro acceptissimo de poetis nostris tanto cum fructu
erudiri!

Duco ad -vos litterarum Britannicarum exploratorem indefessum, Imperatoris Austriaci
concilio adscriptum, IAconuM SCHIPPER.

1 Dec. 1 906

(440) ADEST Baronetti filius, Scholae Harroviensis discipulus, Collegii maximi
alumnus, qui litteris humanioribus inter nosmet ipsos excultus, et laboribus sacris in
provincia Dunelmensi per annos septendecim probatus, abhinc annos quattuor sedern
episcopalem in insulis illis est adeptus, quae in Oceano Atlantico ad Americae Australis
partem a nobis remotissimam spectant. Atqui non insulae tantum illae sed Americae
Australis regio prope tota alumni nostri in tutelam est tradita,—non Patagonia solum, sed
etiam Argentina‚ non modo Atlantica in ora Monte Video, sed etiam Pacifico in litore
Valparaiso 3 neque fluminis Amazonis alveo provinciae tantae fines terminantur. Quod si
quando alumnus noster, provinciae tam immensae curis oppressus, Sancti Pauli verbis
usus sese interrogabit,—‘ad haec omnia quis sufficiet?’; vires novas fortasse sibi sumet,
Apostoli eiusdem responso confirmatus—‘ sufficientia nostra a Deo est ²³.

Duco ad vos regionis et remotissimae et latissimae episcopum, virum admodum

reverendum, EDWARDUM FRAN01chM EVERY‘1.

13 Dec. 1906

(441) HODIE purpura nostra vestimus virum iuris peritissimum, Africae Australis in
colonia Australi olim senatorem electum, qui iam per annos sex et viginti iudex con-
stitutus, coloniae totius iudicis summi vicem maxima cum dignitate identidem gessit.
Idem militibus voluntariis quondam adscriptus, in bello haud ita pridem ad finem
perducto Crucis Rubrae (ut aiunt) signifer exstitit, et Sancti Ioannis Hierosolymitani
eques postea est vocatus. Etiam de coloniae illius iuventute erudienda per annos
plurimos bene meritus, Africae Australis in Universitate unica, et concilio Academico per
annos duodeviginti interfuit, et primum Cancellarii, deinde etiam illo tempore Pro-
cancellarii erat vicarius, quo Regis nostri filius unicus superstes et Cancellarii nomine
et Doctoris titulo est ornatus. Quid dicam de sapientia illa, qua certamina honorum, qui
inter colonias illas iuris peritis ubique patent, omnia Universitatis unius sub tutelam et
praesidium ponenda curavit? Quid de sollertia, qua tot coloniarum quasi legatos
Universitatis eiusdem in concilio feliciter coniunxit? Illud unum dixerim, virum de
iuventute diligenter erudienda, de re militari strenue adiuvanda, de iuris prudentia
praeclare profitenda, de tot coloniis denique inter sese propius adducendis tam egregie
meritum, honore vestro, viri Academici, esse dignissimum. Virum talem igitur, tot
necessitudinis vinculis vobiscum consociatum, hodie paulisper Athenarum vestrarum in

¹ Altenglische and Neuenglisclze Metrik, 1881—8; also Grundrz'ss, 1895. ² Ovid, Met, iv 428.
² 2 Cor· ii 16; iii 5. ⁴ Bishop of the F alkland Islands.

200

