A cademy of Montpellier.

recordamur hospitio quam iucundo et olim Dobraeum, qui postea litterarum Graecarum
Professor nobis erat, et nuper linguae Latinae Professorem nostrum¹‚ ad ferias vestras
saeculares legatum a nobis missum, exceperitis; recordamur denique amicitiam ex com·
muni studiorum amore natam, quae inter alumnum nostrum, Carolum Badham, et illum
ipsum exorta est, quem nunc maxime desideratis. Multum sane in Conmo et VOS, viri
doctissimi, et nosmet ipsi nuper amisimus 5 atqui in libris suis, et doctrina et acumine
et lepore plenis, Aristarchus ille vester nobis non minus quam vobis diu superstes vivet.
Adulescentium studiosorum manibus teruntur et Xenophontis et Lysiae editiones illae
nitidissimae, et ipsius et aliorum ingenio luculenter emendatae. Doctioribus loquuntur
Miscellanea illa Cn'tica, et Homero illustrando et Demostheni recognoscendo praesertim
dedicata; diu eruditissimi cuiusque in deliciis habitae sunt et Variae eius et Novae
Lectiones, in quibus non sine singulari quadam sermonis Latini elegantia egregie demon-
stravit quantum linguae Graecae antiquae sanitas et integritas et lucida simplicitas
saeculorum recentiorum vitiis imminuta et inquinata esset. Nemo certe inter aevi huiusce
philologos scriptorum Atticorum pedestris praesertim sermonis consuetudinem incor-
ruptam magis penitus perspexit, magis constanter conservavit, adeo ut in illo, non minus
quam in Hemsterhusio a Ruhnkenio laudato, ipsae ‘ Athenae in Bataviam commigrasse
viderentur ’⁹‚ Etiam de ipso imprimis vera est laus illa, quam in oratione elegantissima,
qua Professoris munus auspicatus est, Scaligero vestro aptissime tribuit z—illum sibi visum
esse paene perfecti critici imaginem referre³. Restat ut nos quoque, vobiscum eodem
dolore hodie coniuncti, viri tanti memoriam veneratione debita etiam in posterum
colamus. Interim philologi magni verba ab ipso quondam laudata mutuati, exemplar tam
admirabile velut e longinquo alloquemur:—‘ Tu nobis effigiem ingenii et doctrinae
expressam dabis quarn intueantur bonarum artium studiosi’⁴.
Valete et vestri omnium maeroris nos quoque participes esse patimini.

Datum Cantabrzgriae
pridie idus Novembres
A. S. MDCCCLXXX1x⁵.

Academiae Montepessulanae Rectori et Professoribus S. P. D. Academia Cantabmgienstk.

(542) NON sine pudore aliquo confitemur, litteras hasce nostram erga vos benevo-
lentiam animumque fraternum testantes aliquanto serius ad vos mitti quam oportuit.
Atqui ex ipsa mora, quam non consulto sed casu interpositam esse nostis, id saltem nobis
in lucro esse deputamus, quod non tantum ob annos sexcentos ab Academia vestra
feliciter expletos, sed etiam ob ipsas ferias vestras saeculares, occasionis tarn laetae in
memoriam tanto cum splendore nuper celebratas, nunc demum tempore opportuno vobis
omnibus gratulari possumus. Vestros certe inter annales viri plurimi elucent, aut in
litteris aut in iure aut in medicina rerumque naturae investigatione illustres, quorum
nomina etiam exteras inter gentes non ignota sunt. Hodie vero non iam saeculorum
praeteritorum in commemoratione versari volumus: iuvat potius in posterum optare, ut

1 J. E. Β. Mayor, 1875. ² Elogc um Hemsterlzusii, p.4 4‚8 ed. 1789 ³ Oratio, 18 47, p. 25
4 otat201864‚ 13. ⁵ Unofficially written at the suggestion of Professor Jebb and the request of

the Special Board for Classics, and signed by more than 70 scholars resident 1n Cambridge
242

