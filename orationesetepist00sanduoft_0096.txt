Charles V illiers Stanford.

in Caledonia vetustissimae praesidem, tot episcoporum Lismorensium heredem, Academiae
nomine hodie salutamus. Salutamus insularum septentrionalium episcopum, quae fidei
Christianae focum antiquum, Ionae insulam, Sancti Columbae tamquam nidulum in
asperrimis saxulis adfixum, non modo rupium praeruptarum serie perpetua coronant, sed
etiam laborum piorum corona quadam immortali cingunt. Episcopi autem huiusce
auspiciis (ne plura commemorem) Caledoniae fauces illae formidulosae, caede crudeli
quondam infames1, religionis mitissimae mysteria, adsistente venerabunda indigenarum
multitudine, patrio in sermone saepenumero celebrata viderunt. Eiusdem e domicilio (ut
meministis ipsi> hospes exierat presbyter ille Anglicanus qui in vita plurima perpessus,
hieme proxima nemoris remoti inter nives quietas mortis pacem defessus invenit. 1110
vero die fatali, viri fidelis reliquias, ab episcopo fideli per noctem frustra quaesitas, solis ad
ortum, domini ipsius in adventum, fida canum custodia fideliter conservavit ². Fidei autem
tantae dum exempla inter homines recordamur, mentesque a terrestribus ad caelestia
paulisper revocamus, verba divinitus dicta procul audire nobis videmur: ‘ haec dicit primus
et novissimus, qui fuit mortuus et vivit... Esto fidelis usque ad mortem et dabo tibi
coronam vitae'3.

Duco ad vos episcopum fidelissimum, virum in laboribus piis obeundis indefessum, in
donis plurimis ecclesiae dandis munificum, IACOBUM ROBERTUM ALEXANDRUM Cnmnmw-

HALDANE.

(152) E Caledoniae insulis occidentalibus ad Hiberniae litora vicina provecti,
Musices Professoris nostri patriam libenter tangimus. Quod si ipse solum illud natale non
immerito iactat cumque Britannia adhuc esse coniunctum gaudet, nos invicem nostro cum
alumno consociari gloriamur famamque nominis eius non iam Hiberniae invidemus sed
nostrae quoque Academiae inter laudes vindicamus. Quotiens fabulae antiquae scaenam
nostram ineunt, totiens viri huiusce ab ingenio auxilium quaerimus: sive senum
Thebanorum sive Eumenidum chorus modis musicis aptandus erat, argumento utrique
parem, atque adeo plus quam parem, sese praestitit. Si carmina cultus divini in usum
condenda sunt, si gentium exterarum vates celebrandi⁴, si nostratium versus immortales
arte musica consociandi⁵, aliorum argumenta non modo fideliter interpretatur, sed etiam sui
ingenii lumine feliciter illustrat. Regio Musices in Collegio Professor nominatus, dramatis
melici scholae novae in Britannia constituendae quantum addidit impetum! Idem
chori musici inter Londinienses rector et moderator⁶, musices magistros in Germania
antiquos quanta reverentia colendos esse ostendit! Quid autem de Apollinis Musagetae
ministro nostro tarn prompto, tarn alacri dicam, qui Musarum et Gratiarum comitumque
vocalium choro stipatus, maiestate manus modo silentium imperat, modo admirabilem
carminum concentum elicit ?⁷ Inter criticos quidem ambigitur utrum Phoebus ipse ab
Horatio doctor an ductor argutae Thaliae nominetur⁸. Unus certe e Phoebi ministris hodie
dignus nomine est utroque,-——-tot chororum ductor musicesque doctor.

Duco ad vos virum et domi et peregre musices laude insignem, CAROLUM V1LL1ERS ’
STANFORD.

¹ The Pass of Glencoe. ² On 17 Dec. 1887, during a visit to the Bishop of Argyle and the
Isles‚ Alexander Heriot Mackonochie‚ formerly of St Alban’s, Holborn, was found dead among the snows
of the Mamore decr-forest, NE of Ballachulish, with the Bishop's dogs faithfully guarding the body.

²⁵ Rev. ii 8, xo. ⁴ T lae Veiled Prophe-t qf K horassan, and Savonarola. ⁶ Robert Browning, Three
Cavalier Songs ; Tennyson’s ballad of The Revenge, etc. ⁶ Conductor of the Bach Choir since 1885.
⁷ Conductor of the Cambridge University Musical society, 1873—93. ⁸ Horace, Carm. iv 6, 25.

76

