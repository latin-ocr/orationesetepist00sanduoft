sames Bryce. Sir Henry Irvzng.

primum, quod praeceptor imprimis perspicax de domicilii praesertim iure et de legibus
inter se repugnantibus luculenter disseruerit¹; deinde, quod reipublicae Britannicae
statum universum ordine lucido exposuerit23 postremo, quod rem controversam et
dissensionis plenam ‘sine ira et studi0'³ aggressus, Britanniae causam contra eos qui
Hiberniam a nobis divellere conarentur, plus quam semel fortiter vindicaverit⁴. Talium
virorum auxilio insulae Britannicae, nodo triplici in unum coniunctae, vinculis indies
artioribus inter sese consociabuntur. Vinculum autem triplex non cito dirumpitur⁶.
Duco ad vos iuris praeceptorem admirabilem, Professorem DICEY.

(287) Virum inter Oxonienses suos Collegiorum duorum socium honorifice electum,
tres et viginti per annos iuris civilis professorem peritissimum et virorum insignium
laudatorem disertissimum⁶, virum sex deinceps ab Academiis ipsum honoris causa doctorem
nominatum, titulo nostro qualicumque ornare volumus. Senatui Britannico annos
duodeviginti adscriptus, novimus de rebus exteris, de Britanniae commercio, de Academia
Londiniensi, de Angliae totius scholis quam praeclare sit meritus. Idem Angliae ad
Universitates omnibus aditum patefacere, Caledoniae ad montes iter liberum omnibus
aperire, Hiberniae iura nova donare, Graeciae fines latiores extendere pro virili parte est
conatus. Quid dicam de libello aureolo quem olim de Sacro Imperio Romano con-
scripsit? quid de libris maioribus sive de Africa, sive de Asia trans Caucasum posita, sive
de Republica maxima trans oceanum Atlanticum constituta⁷? Ad ipsum conversus
dixerim z-—tu litterarum laudem novam ab Africa lucratus redisti 3 vesperi dum foco
adsidemus, te duce regiones remotas libenter invisemus‚

‘te vel per Alpium iuga
inhospitalem et Caucasum,

vel Occidentis usque ad ultimum sinum
grato sequemur pectore'ss.

Duco ad vos virum litterarum laude insignem, IACOBUM BvaE.

(288) Scaenam in novam prodit hodie agendi et dicendi artifex peritissimus, partium
actor primarum, quem Tullius, si nunc viveret, non minus quam Roscium, non minus
quam Aesopum suum sine dubio laudaret. Utinam ipse coram vobis unam saltem·e
personis plurimis quas cum laude gessit, hodie vel paulisper sustinere posset, neve laudes
suas ingeni nostri culpa sineret deteri. Atqui ipsum hodie de theatro egregie disserentem
audivistis, deque republica praecepta etiam in ipsa Academia a Lyceo accepistis⁹. Etiam
nunc praeter solitum tacentem contemplati, recordamur partes quas olim in scaena
apparatu splendido ornata illustravit3 recordamur arte quali, modo regum et principum
personas sustinuerit, modo cardinalis magni purpuram induerit, Benedicti amorem,
faeneratoris Veneti calamitatem, Mephistophelis denique calliditatem expresserit. Idem

1 The Law qf Domicile and The Constict of Laws. ² The Law qf the Constitution. ³ Tacitus,
Ann. i 1. 4 England's case against Home Rule, 1886 3 The Veniat, 1890. ⁶ Eccl. iv 12. ⁶ At
Oxsord, all the recipients of the degree of D.C. L. honoris causa are presented by the Regius Professor of
Civil Law. ⁷ The Holy Roman Empz're, 1864, etc.; T ranscaucasia and Ararat, 1877 3 The American
Commonwealth, 1888 ; and Impressz'ons tffSouth Africa, 1897. 8 Horace, Epode i 11 f. ⁹ Rede
Lecture on The Theatre in its relation lo the State.

138

