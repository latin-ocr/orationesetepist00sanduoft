Geological Society of London.

 

vestrae die natali, etiam alumni vestri insignis, ULvssrs ALDRovAND1‚ memoriam pro-
pediem estis celebraturi. Rerum autem naturae indagator ille indefessus, qui abhinc
annos trecentos de vita decessit, olim, velut alter Ulixes, orbis terrarum regiones remotis·
simas peragravit, atque, operibus magnis eruditissime conscriptis, etiam Varronis Bononi-
ensis nomen est adeptus. Ingenio pariter ad plurima versatili praeditus, primum, adhuc
iuvenis, urbis Romae de statuis antiquis Italiae in lingua hodierna opus eximium
condidit¹; postea, pictoribus et sculptoribus optimis aere suo conductis, animantium
exemplis accuratissime delineandis et uberrime explicandis volumina ingentia, Rornae
antiquae in lingua universa conscripta, dedicavit². Non immerito igitur unus e poetis
vestris ab alumno vestro insigni laboriossime descriptas miratur

‘multiplices rerum formas, quas pontus et aether
exhibet, et quidquid promit et abdit humus '³.

Ille ergo, qui vobismet ipsis Museum suo labore per annos plurimos rerum naturae
miraculis instructum legavit, orbi terrarum reliquit litterarum monumenta a se condita 3
reliquit rerum naturae studiosissimo cuique nominis memoriam in perpetuum colendam et
conservandam. Viri autem tanti fama, quae patriae profecto gloria est, patriae tamen
finibus nequaquam terminatur. Septentrionali quidem Europae in regione Carolus
Linnaeus, cuius memoria in anno eodem celebratur, ALDROVANm nomen inter ante-
cessores suos honoris causa memoravit⁴. Nos autem, eiusdem in honorem, ex insulis
nostris ad occidentem solem spectantibus scientiae botanicae professorem nostrum
eximium ad sacra vestra saecularia mittimus, qui nostrum omnium nomine et Italiam, tot
studiorum nostrorum matrem, et Bononiam inter tot doctrinae sedes antiquissimam,

reverentia debita salutet⁶. Valete.

Datum Cantabrzgiae
Idibus Martiis
A. S. MCMv110.

Soa'etati Geologicae Londim'ensi S. P. D. Um‘versitas Cantabn‘gienszk.

(581) AssmNc annos prope centum, scientiae vestrae in saeculo (ut aiunt) heroico,
Societas vestra praeclara mensis Novembris die tertio decimo a viris tredecim, auspiciis
tamen optimis, condita est. Centum autern annorum series, studiorum quidem vestrorum
in provincia, orbis terrarum quasi in vita, spatium minimum est ; vitae vero humanae
terminum solitum longe excedit. Atqui centum illorum annorum per partem plus quam
dimidiam inter nos regnabat scientiae vestrae signifer ille indefessus, ADAM SEDGW1CK,
abhinc annos duodeseptuaginta Societatis vestrae praeses electus⁶. Regem Cambriae⁷‚
Regem etiam Siluriae⁸, par nobile amicorum, finium suorum utrumque propugnatorem
acerrimum, non sine laude vobis olim praefuisse profitemini. Sunt etiam alii inter
praesides vestros viri insignes, quos aut alumnorum nostrorum in numero vel esse vel

¹ Venice, 1556 etc. ² Omithologia, De Animalibus, De Piscibus, Dendrologia, Mus-eum
Metallicum‚ etc. ³ From the eulogy by Maffeo Barberini (afterwards Pope Urban VIII), in
Mazzuchelli's Scrittori, s. v. Aldrovandi. ⁴ Systema Naturae, pp. 23, 113, 421, ed. 1767. ⁵ Professor
Seward. ⁶ 1829-31. ⁷ Sedgwick. ⁸ Murchison.

268

