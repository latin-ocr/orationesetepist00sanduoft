sosz'alz Brown Pearson.

accuratius exploratum est metallum illud antiquis ignotum, quod bismuthium nuncupatur.
Huius labore patefactum est, quam mirum in modum lacuum fontiumque aquae in
fistulis plumbeis corrumpantur. Qua de re ipsum Horatium meministis interrogare:
‘ purior in vicis aqua tendit rumpere plumbum
quam quae per pronum trepidat cum murmure rivum?’¹.
Academiae Glasguensis alumnus, Tubingenensis discipulus, cum inter Mancunienses
praeceptoris munere egregie functus esset, laudatus a laudatis viris, abhinc annos duo in
scientia chemica praelector ab illo Collegio constitutus est, quod alterum e fundatoribus
suis iactat medicum illustrem, cuius (ut in ipsius sepulcro inscriptum est) ‘vivit post
funera virtus ’. Quod si ille in vivis nunc esset, libenter profecto audiret huic viro, atria
illa vicina Virtutis et Sapientiae cotidie frequentanti, in senaculo nostro portam Honoris
hodie patere. Quid enim si nuper e porta proxima hederae corona vetus evanuit? Hoc
certe in loco Collegii illius praeceptoribus debiti honores etiam nunc supersunt 3 supersunt
‘ doctarum hederae praemia frontium ’ἦ
Iure igitur ad titulum Magistri in Artibus honoris causa admittetur vir de scientia
chemica bene meritus, MATTHAEUS MoncmEFF PArrrsoN MUIR.

29 April 1880

(34) QUEM quondam a Cami margine ad Trivonae ripas curis saeris vocatum tot
amici, sive in ipsa Academia sive in rure vicino, sex iam annos desideraverunt ‚- eundem,
ad imperii nostri coloniam remotissimam mox profecturum episcopum, quanto maiore
desiderio omnes prosequemur! Quasi vero non satis esset Australem illam terrarum
partem eripuisse patriae Iacobum Moorhouse 3 illo avulso, etiamne alter simili metallo
erat nobis avellendus? Tales profecto episcopos coloniis nostris invidemus. Quando
rursus alumnum nostrum salutabimus? Quando iterum, sicut antea, in Academiae
templo contiones admirabiles habentem audiemus? Speramus certe virum hunc episcopi
prioris⁸ ab exemplo aliquatenus esse decessurum, numquam per annorum triginta labores
patriam respicere dignati. Atqui meministis munificentia quanta vir ille, eiusdem forte
Collegii alumnus, latifundia sua omnia ecclesiae in usum testamento legaverit, unde fit ut
condicione optima hereditatem sacram successor aditurus sit, ad administrandam pro-
vinciam ipsa Anglia vix minus late patentem idcirco electus, quod oneri tanto par
videbatur. Venit nobis in mentem magni illius viri, qui ingenio studiis philosophiae
aptissimo praeditus, imperii Romani provinciae longinquae, populi Romani ex opinione,
erat praepositus, adiecto pontificatus sacerdotio. Quod de Agricola testatur Tacitus,
idern de alumno nostro, tot amicorum expectantium votis episcopatus honori iamdudum
destinato, etiam nobis fortasse gloriari licet. ‘ Haud semper errat fama, aliquando et
elegit ’. ‘Nullum ab Agricola positum castellum...fuga desertum' esse dicitur⁴; miles
noster sub Australi caelo Novum illud Castellum fidei suae traditum fortiter occupabit.

Praesento vobis provinciae Novocastellensis episcopum designatum, episcopali

nomine virum, Doctorem PEARSON.

¹ Horace, Epp. i 10, 20. ² Carm- i 1, 29. 3 William Tyrrell of St John’s College,
Bishop os Newcastle 1848-79. ⁴ Tacitus, Agricola, 9 and 22.

22

