Horace Lamb. George Downz'ng Lz'vez'ng. A lfred Marsltall.

(484) Abhinc annos septem et triginta Newtoni in Collegio alumnum nostrum
N ewtoni disciplinam perquam feliciter coluisse constat. Postea in Australia professor
nominatus, in colonia nostra remotissima studiorum mathematicorum, studiorum physico-
rum, diu duratura posuit fundamenta. Deinde scriptorum eius propter merita insignia a
Mancuniensibus domum revocatus, ea quae ipse de vi electrica disputationum suarum
in regione pura invenerat, ab aliis in machinis fabricandis vita nova donata vidit. Peritis
nota sunt ‘Hydrodynamica ' eius, in editione nova in maius exaucta. Etiam aliis innotuit
oratio Societatis Britannicae in conventu Cantabrigiensi haud ita pridem pronuntiata, in
qua primum studiorum mathematicorum historiam recentiorem dilucide delineavit3 deinde
etiam in studiis illis severis aliquid audendum, aliquid periclitandum esse dixit ; denique
rerum naturam nondum omnem esse exhaustam, sed miraculis etiam nunc esse plenam,
quae scientiarum cultores per plurima in posterum saecula sint exercitura1.

Duco ad vos Collegii sui quondam socium, Victoriae Universitatis Mancuniensis
professorem insignem, Universitatis nostrae adiutorem semper alacrem, HORATIUM LAMB-

(485) Abhinc annos duo et sexaginta Cantabrigiam primum petivit vir intra proximum
quinquennium in disciplina mathematica et in rerum naturae studiis honores summos
adeptus²‚ qui, post itinera sua Berolinensia, scientiae chemicae inter nosmetipsos docendae
sese strenue dedicavit, et Divi Ioannis in Collegio primam scientiae illius officinam
Cantabrigiensem aedificandam curavitss. Postea Universitatis professor nominatus⁴,
horum studiorum officinae amplissimae publice condendae summam diligentiam, summam
operum exterorum experientiam, feliciter adhibuit⁵. Lucis vero radiis spectri (ut aiunt) ope
retexendis, et rerum naturae penetralibus examinandis, quot annorum labores dedicavit!
quot discipulis studiorum uno tenore assidue peractorum exemplar quam pulchrum
praebuit! In operibus bonis adiuvandis liberalissimus, in negotiis academicis partium
liberalium defensor indefessus, per tot annos inter tantas rerum vicissitudines animum
serenum, aequum, prudentem, modestum conservavit. Virum talem praeconio eodem
dignum esse crediderim, quo populi Americani praeses quidam magnus, professoris nostri
in anno primo munus suum ingressus, populi sui a poeta eximio postea est laudatus :—

en vir benigne intentus, fortis, providus,
sagax patiensque, laudem non culpam timens⁶.

In laboribus suis ad exitum felicem perducendis per annos plurimos supersit collegii
sui socius perpetuus, scientiae chemicae professor emeritus, Groncms DowNJNG LivaG.

(486) Honorum hodiernorum in serie supremus adest vir honorum mathematicorum
in certamine quondam Cancellario nostro proximus renuntiatus⁷. Postea Collegio
Bristolensi praepositus et a Collegio de Balliolo socius et lector constitutus, eis tandem est
adscriptus, quibus operariorum de labore deliberare auctoritate regia erat mandatum³.
Interim oeconomiae politicae professor inter nosmet ipsos nominatus⁹, studiorum suorum
in castris factiones complures inter sese dissidentes suo exemplo, sua auctoritate, ad

1 British Association Repert‚ Cambridge, 19o4; Nature, 18 Aug. 1904, p. 37² f. ⁸ First in the
first class of the first Natural Sciences T myos, 1851. ³ Oct. 1853. ⁴ 1861. ⁶ 1887.
⁸ (Abraham Lincoln) ‘The kindly·earnest, brave, foreseeing man, Sagacious, patient, dreading praise, not
blame'. Lowell’s Commemoration Ode, vi ad finem (the comparison is due to Dr Peile, ep. Euga, xxii 385).
⁷ Second Wrangler of 1865. Β Royal Commission on Labour, 1891. ⁹ 1885.

218

