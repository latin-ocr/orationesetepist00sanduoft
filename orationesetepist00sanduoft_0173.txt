H.M. T lte King qf Sweden and Norway.

natu maxima est¹‚ inter decora conspicua iarn dudum numeratum; qui provinciae illius
Senatoribus suffragio electis quondam praepositus, et ad Senatum alterum honoris causa
postea vocatus, tamen ambitione vulgari omni prorsus exuta, reipublicae munera magna
obire idcirco noluit, ut in consilia summa totius Australiae ad fructum, totius imperii
Britannici ad commodum, ad exitum prosperum perferenda pro virili parte totus in-
cumberet¹. Talium virorum labore assiduo Australiae provinciae prope omnes in unum
adductae, foedere novo inter sese nunc demum coniunguntur, quod fortasse aliquando
etiam toti Australasiae, et imperio toti Britannico, magno (ut speramus) erit adiumento.
Vinculo quam arto coloniae nostrae cum Britannia ipsa etiam nunc coniunctae sint,
testantur auxilia nobis olim in Aegyptum³‚ nuper in Africam Australem ab Australia
missa⁴ 3 testatur tot coloniarum remotissimarum in Britanniam et Britanniae Reginam
amor, etiam belli inter pericula nuperrime probatus.

Una dum Regina nostra est, unus in Reginam amor,
Unum foedus omnis esto nominis Britannici.

Foederis tanti in spe, nos interim cum hospite nostro foedus hodie libenter ferimus,
dextramque dextrae hospitio iungimus.

Duco ad vos Australiae provinciae antiquissimae ad Britanniam legatum, virum iuris
admodum peritum, EDMUNDUM BARTON.

14 May 1900

(325) SCANmNAleE regem insignem hodie libenter salutamus, militum Napoleo-
neorum ducis generosissimi⁶ nepotem, qui Germanorum poetae maximi fabulam cele-
berrimam populi sui in gratiam feliciter interpretatus est, qui in libello nostram in linguam
reddito Suedorum regis Caroli illius fortissimi, fortunas varias luculenter illustravit⁶, qui
dona denique a Musis sibi data inter ephemeridum suarum paginas elegantissimas regio
sine nomine e scriniis suis evolare passus est⁷. Felix profecto est populus, qui regia in
domo, rege in ipso, regis in patre et fratre, regis denique inter filios, artium et scientiarum
tot patronos, tot cultores, numerat. Equidem Scandinaviae in penetralibus absconditam
aese crediderim regionem illam felicem ultra Boreae flamina positam, ubi Apollinem
Musarum magistrum Hyperboreorum gentem quotannis invisisse, ubi Musas ipsas non
abesse, poetae antiqui testantur⁸. Nostro autem Musarum in templo Scandinaviae duo
decora conspicua, alterum quidem artis musicae antistitem insignem, Apollinis ministrum
Borealem‚ alterum autem Oceani Arctoi exploratorem intrepidum, haud ita pridem
salutavimus⁹. Hodie vero utriusque regem ipsum salutamus, artis musicae et Musarum
cultorem eximium, oratorem egregium, rerum denique militarium et navalium scriptorem
eruditissimum. Idem Scandinaviae totius concordiae in perpetuum conservandae imprimis
deditus, ne in exteris quidem rebus regni sui partem alteram ab altera divelli passus est.
Idem etiam Britannis omnibus, qui ubique sunt, hodie propterea praesertim carus est,

¹ New South Wales. ² Mr Barton was the protagonist of Australian F ederation. ⁸ The
contingent from New South Wales arrived at Suakin on 29 March 1885. ⁴ Even before the Boer
ultimatum os 9 Oct. 1899, contingents had been volunteered by West Australia and Tasmania.
⁵ Bemadotte. ⁶ Memoir ff Charles XII. ⁷ Poems and Lcaflets from my Journal. ⁸ Pindar,
lffrth. x 37. ⁹ Grieg (no. 223) and Nausea (no. 261).

s. s. 153 20

