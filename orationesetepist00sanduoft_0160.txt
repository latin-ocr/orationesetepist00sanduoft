Clzarles Bootlz. H en& Pz'ckerz'ng Bowdz'tclz.

conversis ingeniose disputavit1. Illud vero felicitatis conspicuae documentum Nestori
nostro contigit, quod et Athenis et Londinii architecturae studiis diu deditus, non modo
Sancti Pauli ecclesiae cathedralis in culmine sed etiam Iovis Olympii columnarum in
fastigio solus omnium mortalium constitit. Viro ad tantam altitudinem evecto non sine
reverentia quadam in hoc templo honoris lauream nostram laeti decernimus.

Duco ad vos Collegii Magdalenae socium, Britannorum Scholae Archaeologicae

Atheniensi et Regio Architectorum Instituto nuper praepositum, FRANCISCUM CRANMER
PENROSE. '

(292) Imperii magni, imperii vere paterni inter officia est, non divitum tanturn
commodis inservire sed pauperum quoque in condicionem inquirere, pauperes adiuvare,
pauperes ad altiora tollere. Adest vir qui ingenio excelso et industria infinita praeditus,
imperii magni officio privatus functus est, et pauperum vita et laboribus minutissime
descriptis, operis omnibus numeris absoluti exemplar domi forisque ad imitandum
reliquit2. Talium virorum e laboribus, populi totius condicione accurate cognita, et leges
bonae et humanitatis bene temperatae officia exoriuntur 3 talium virorum e laboribus non
modo temporis hodierni historia fide digna contexitur, sed etiam in posterum melioris aevi
adventus paulo propius adducitur 3 talium virorum e laboribus officii humani formula illa
divina, a Seneca quondam laudata, denuo vera esse comprobatur :—‘omne hoc quod
vides, quo divina atque humana conclusa sunt, unum est, membra sumus eorporis
magniffl.

Duco ad vos virum et de studiis oeconomicis et de populo Britannico praeclare
meritum, CARoLUM ΒοοΤΗ.

25 August 1898
Meetz'ng of tlze Internatz'onal Congresses of Z oology and Physz'ology

(293) IN ipso limine laudis nostrae nihil auspicatius arbitramur, quam tot viros, de
zoologiae et physiologiae studiis bene meritos, a tot orbis terrarum partibus ad nos
advectos, Academiae nomine iubere salvere. Dum omnibus Collegia nostra, omnibus
etiam corda nostra pandimus, unum certe animo prope fraterno contemplamur, qui a
fratribus nostris transmarinis ad nos transmissus, cordis praesertim de motu reciproco et
olim et nuper plurima protulit. Idem in musculorum et ‘nervorum' (ut aiunt) physio-
logiam multum inquisivit, neque psychologiae provinciam vicinam inexploratam reliquit.
Huius imprimis exemplo et auctoritate factum est, ut etiam trans aequor Atlanticum
physiologiae studia nunc maxime floreant, utque matris almae Cantabrigiensis filia

transmarina, nomine eodem nuncupata, studiorum illorum sedes iam pridem consti-
tuta sit.

Duco ad vos HENRICUM PchERlNG Bomecff‘.

1 T lte Orientatz'em os Greek T emples (Transactions of the Royal Society, 1893-7). ² Life and
Labour of the People in London, nine vols„ 1891—7. ³ Ep. 95, 52. ⁴ Author of papers in Studies
from Ludwig’s Laboratory‚ and in Journal qf Physzbhgy, and American Journal qs Physiology.

140

 

