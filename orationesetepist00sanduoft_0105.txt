John Wogan Festz‘ng. George Rodney Eden.

antiquis olim commemorata¹ et ab hoc viro in latebris eius silvestribus denuo detecta?
Quid de Lunae montibus²‚ non iam fabularum incertarum nube involutis sed veritatis luce
nunc demum illustratis? Quid de Nili origine, inter lacus magnos Ptolemaeo³ non
ignotos etiam amplius patefacta? Nostis verba a poeta Romano Caesari quondam in
Aegypto tributa: ‘spes sit mihi certa videndi Niliacos fontes, bellum civile relinquam '⁴.
Regionem igitur quam Caesar, Britannorum victor, cernere nequiquam exoptavit, eandem
gentis Britannicae alumnus, Cambria in nostra natus et fratribus nostris transmarinis
postea adscriptus, comitum fortium et fidelium cum auxilio, fide indomita, perseverantia
indefessa, fortitudine intrepida victor peragravit. Qui salutem aliis⁵ audacter obtulit, eum
ipsum hodie ex animo iubemus salvere.
Duco ad vos virum de Africa praeclare meritum, Hmuucum MORTLAKE STANLEY.

6 Nov. 1890

(167) SANCTI Albani aedes, uti nostis omnes, in regione posita est, quae aliquatenus
ipsa loci amoenitate, multo autem magis rerum antiquitus ibi gestarum fama est insignis.
Ibi quondam erat Cassivelauni oppidum, silvis paludibusque munitum⁶; ibi, Caesaris post
victoriam, Verulamium municipium Romanum constitutum, a regina Boadicea dirutum, a
Suetonio Paulino denuo conditum⁷. Sed loci gloria, cum tot nominibus coniuncta, ab
altero in alterum vallis latus iamdudum transiit, circaque fanum vetustum, nuper denuo
instauratum, moratur, ubi militis Romani, Britanniae totius martyris primi, reliquiae
quondam conservatae fuisse perhibentur. Nuper autem, episcopatus sede ibi feliciter
constituta, loco antiquitus insigni nova fama accessit. Episcopatus illius honorem ex
alumnis nostris uni nuperrime contigisse laetamur, qui abhinc annos triginta Collegii
maximi erat discipulus, quod inter alumnos suos illustres Franciseum Baconem‚ Baronem
Verulamiensem‚ fuisse gloriatur. Gratum Collegio, gratum Academiae, quod viri tanti
memoria Sancti Albani cum oppido Cantabrigia est adhuc consociata. Gratum etiam
hodie, quod necessitudinis vincula illa vetera episcopi novi nomine denuo renovata et
confirmata sunt.

Vobis praesento Christi militem strenuum, fortem, fidelem, IOANNEM WOGAN FESTmG,
Sancti Albani sedis episcopum consecratum.

28 san. 1891

(168) TEMPORIS iniquis inclusus spatiis, nescio quo potissimum praeconio episcopum
Dubrensem Academiae nomine excipere debeam. Salutamus tamen libenter alumnum
nostrum, Collegii Pembrochiani‚ Collegii vere episcopalis, quondam discipulum, virum et
litteris humanioribus et theologiae studiis excultum, qui non modo propter eximiam
Testamenti Graeci peritiam sed etiam ob litterarum Anglicarum exempla quaedam
egregia, optime in hoc ipso loco recitata, abhinc annos fere tredecim praemio ab Academia
est ornatus⁸. Postea episcopi Dunelmensis‚ quem nuper deflevimus⁰‚ sere decem annos et

¹·e.g. Aristode, Hist. An. viii 14. ² Ptol. iv 8 ἐξ 3, 6. ³ iv 9 ξ 3. ⁴ Lucan, x 191 f.
³ Liyingstone (1871) and Emin Pasha (²9 Apr. 1888). ⁶ Caesar, B. G. v 21. ⁷ Tacitus, Ann. xiv 33.
⁸ Wmchester Reading Prize‚ 1876; Carus Greek Testament Prize‚ 1878. ⁹ J. B. Lightfoot, ob. 1889.

85

