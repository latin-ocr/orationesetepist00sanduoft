George A {fred quroy. Marz‘e A lfred Cornu.

primus explicavit; qui larvae denique Ascidianae cum vertebrato animalium genere
affinitatem imprimis indicavit¹. Atqui, ne talium quidem virorum praeceptis attonitus,
larvae illius degeneris propinquitatem reformidabit homo, non terrestris tantum sed etiam
caelestis originis conscius, qui angelis paulo minor, gloria et honore est coronatus, super
oves et boves, super feras omnes, super volueres et pisces, super omnia quae maris per
vias pererrant, a Deo constitutus².

Duco ad vos zoologiae professorem Petropolitanum‚ ALEXANDRUM KOWALEVSKv3.

25 May 1899

(314) ΙΝ Hibernia natum decani filium, iudicis magni nepotem, non modo Collegii
Marlburiensis sed etiam inter nosmet ipsos Collegii Trinitatis discipulum, virum e
theologicis studiis lauream nostram olim adeptum, nuper nobis non sine honore novo
redditum libenter salutamus. Duo et quadraginta anni sunt exacti, ex quo inter Indos,
ultra Hyphasin fluvium, Iomanis amnis in ripa, in urbe quod imperii antiqui caput
fuerat, seditionis flammae in communi dicionis nostrae incendio etiarn fidei Christianae
sedem recentem subito consumpserunt⁴ 3 duo vero et viginti, ex quo ibidem etiam
Universitas nostra militiae Christianae nova castra posuit, et fluminum quinque regioni
primus datus est episcopus 3 viginti denique, ex quo alumnus noster, ad castra illa longinqua
missus, annorum duodecim post spatium operi toti est praepositus. Ergo, in ipso loco, in
quo tot fidei Christianae milites, nobiscum vinculo non uno coniuncti, Christi sub vexillo
per tot annos militarunt, ipse in excubiis illis peregre tolerandis diu spectatus et probatus,
non modo commilitonibus suis dux et signifer indefessus, sed etiam municipibus suis
pacis et concordiae minister acceptissimus exstitit. Idem oratoris sacri munere etiam
Indorum in lingua tarn egregie functus est, ut ipsi indigenae alumni nostri in lingua
populari sermonem accuratissime pronuntiatum et more Asiatico verborum luminibus
plurimis ornatum admirati, identidem exclamarent ε ‘ unus est e nobis ipsis '. ‘ E nobis ipsis
unus’ is profecto numquam esse destitit, quem fluminum quinque regionis episcopum
designatum⁶ esse vehementer laetamur. Laetamur castra illa nostra remota a ductore suo
non revera esse relicta et deserta, sed, episcopatus in munere novo, eiusdem praesidio potius
et tutelae auspiciis optimis denuo esse tradita.

Duco ad vos regionis illius remotae episcopum designatum, GEORGmM ALFREDUM

Lssrkov.

2 June 1 899

Jubilee of tlze electz'on qs George Gabriel Stokes
to tlte Lucasz’an Prcffessorslzz'p

(315) Prummu vobis praesento Artium Plurimarum Scholae⁶ Parisiensis professorem,
quem, in hoc ipso loco, die hesterno perspicuitate solita disserentem audivistis⁷, virum non
¹ Ascidia in t. x, and Amphioxus in t. xi, of St Petersburg Mlmoires, Ser. vn. ² Psalm viii 5—8.

⁸ Degree deferred from 25 Aug. 1898. ⁴ On the Indian Mutiny and the Delhi Mission, cp. notes to
no. 96 supra. ⁶ Bishop designate of Labore, the capital of the Punjab. ⁶ The Ecole Polytechnique.

⁷ Rede Lecttue on The Wave Theory ofLiglzn its influence on Modern Physics.
149

