Thomas W'ltshz're. Alex. K owalevsky.

fidei veritatique componitur'¹. Adest vir qui inter Oxonienses suos trium deinceps
Collegiorum² socius et inter Londinienses historiae quondam professor constitutus, saeculi
decimi septimi partem priorem quasi propriam provinciam sibi vindicavit³. Bellum in
Europa tempore illo per triginta annos gestum quam egregie descripsit⁴. Bellum inter
nosmet ipsos civile, de die in diem quam diligenter narratum, opere quam ingenti sine ullo
partium studio tractavit⁶. Cromwellii imaginem coloribus quam vividis, quam veris
depinxit⁶. Curiositate quam minuta omnes rerum fontes (ne dicam rivulos) consectatur.
Idem veritatis studio penitus immersus, tranquillitate quam severa in sapientiae templo
quodam sereno versatur. Quotiens tamen lucem veritatis non musei sui intra parietes
includere est contentus, sed urbis magnae inter turbas, populi totius ad fructum, ostendere
est paratus⁷.

Duco ad vos et populi et doctissimi cuiusque praeceptorem optimum, historiarum
scriptorem fidelissimum et veracissimum, SAMUELEM RAwsou GARDINER.

(312) Unus ex alumnis nostris, Societatis Geologicae, Astronomicae, Linnaeanae socius,
idcirco praesertim inter peritos laudatur, quod Palaeontographicae Societatis in usum,
palaeontologiae studiosorum ad fructum, aevi prioris monumenta a rerum natura in saxis
impressa, non sine summo ingenio et labore illustrata, per annos plurimos litterarum
monumentis mandaverit⁸. Idem Universitatem nostram beneficio singulari ad sese
devinxit, quod non modo bibliothecam suam, sed etiam vitae antiquae reliquias veteres in
saxis conservatas et saxorum inter se diversorum exempla quam plurima, nuper nobis
in perpetuum donavit. Illa vero exempla omnia, olim inter Londinienses in Collegio
Regali professor, docendi praesertim in commodum collegerat, cum Horatio (ut videtur)
arbitratus ‘demissa per aurern quam quae sunt oculis subiecta’ animum segnius excitare⁰.
Etiam ipsa fama liberalitatis tantae nuper inter nosmet ipsos inter rerum naturae prae-
sertim studiosos animum gratum excitavit. Quanto magis iuvat Universitatem totam
liberalitatis tantae auctorem ipsum hodie oculis suis redditum et auspiciis optimis
praesentem contemplari. Qui prioris aevi tot exempla nobis donavit, ipse nostro in
saeculo munificentiae in Universitatem nostram ab aliis imitandum praebuit exemplum.

Praesento vobis geologiae professorem emeritum, virum de rerum naturae studiis
praeclare meritum, THOMAM WILTSHIRE.

11 May 1899

(313) RUSSORUM ab imperio maximo legatus ad nos subito advectus est vir illustris,
qui investigandi rationes novas inter primos secutus, animantium formas quasdam inferiores
ex alia in aliam paulatim mutatas identidem indagavit3 qui in confinio inter genera
vertebris instructa et vertebris carentia iam pridem moratus, Amphioxi speciem ambiguam

¹ Epp. vii 17, 3. ² Christ Church‚ All Souls’, Merton. ³ History qunglandfrom
1603 to 1642. ⁴ In the small volume on The Thirty Years’ War. ⁶ History qfthe Great Cim'l
War, 1642-49. ⁶ T he Commonwealth and Protectorate, 1649-56 ; and Cromwell‘s Place in History.
⁷ At Toynbee Hall, and at the Royal Institution. ⁸ Memoirs of the palaeontog-rapln'cal Society.

⁹ Ars Pok'tica, 180.

148

