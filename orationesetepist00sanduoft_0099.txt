Henry Ware.

qui artium in provincia plus quam una inter principes numeratus, et Italiae renascentis
et Orientis ultimi opera exquisita cura infinita collegit, collecta munificentia summa patriae
donavit. Idem non exterarum tantum gentium opera pulcherrima identidem Britanniae
largitus est, sed etiam semel saltem artis Britannicae monumentum antiquissimum et
pretiosissimum, saeculi noni dico cistellam Northumbriensem, inter exteros absconditum
· detexit, redemit, Britanniae reddidit1. Munificentia singulari insignis ipse, munificentiae
exemplum etiam aliis praetulit. Uni certe ex amicis suis auctor erat suasorque, ut in
Academia non una sed et Londinii et Oxoniae et cantabrigiae, pecuniae summa satis
ampla legata, artium professores in perpetuum institueret’. Ergo animi grati in testi-
monium hoc honore quantulocumque alumnum nostrum libenter ornamus. Etenim,
ut Ciceronis utar verbis, quid est melius aut quid praestantius bonitate et beneficentia?
Gratus autem am'mus est una virtus, non solum maxima, sed etiam mater virtutum omnium
reliquarum⁸. ,

Duco ad vos virum artium et litterarum laude illustrem, Societatis nostrae Archaeo-
logicae e conditoribus unum, antiquitatum Britannicarum aevique medii in Museo
Britannico custodem munificum, AUGUSTUM WOLLAsroN FRANKS.

1 7 Oct. 1889

(157) PROCANCELLARH novi⁴ auspiciis annum novum nuper ingressa, nihil gratius
Academia, nihil magis consentaneum arbitratur, quam Collegii eiusdem ab alumno, atque
adeo quondam socio, honorum suorum seriem novam auspicari. Quid lauream duplicem
hodie commemorem, qua, studiis mathematicis litterisque humanioribus feliciter excultis,
in hoc templo honoris abhinc annos sex et triginta coronatus est? quid annos septem
postea Cami in ripa iuventuti instituendae dedicatos? quid sex et viginti deinceps ruris
remoti in secessu, Luni prope marginem, Christi ministerio consecratos?¹⁵ Ecclesiae
Carlislensis canonicorum ordini plus quam semel adscriptus, nuper episcopo ipsi, viro et olim
et nunc cantabrigiensibus dilecto ⁶, episcopatus novi cum nomine adiutor datus est. Nomen
autem episcopatus eius, uti meministis, non modo Lancastriae septentrionalis ab oppido
maritimo derivatum est⁷‚ cuius amplo e reditu Cancellarii nostri munificentia in Academiam
totiens defluxit, sed etiam ipsam regionem ante oculos revocat, ubi Cancellario ab eodem
fideliter custoditae, monasterii perquam magnifici ruinae saeculi prioris memoriam
conservant⁸. Illo certe in templo aedificando conditor ipse, postea Stephani nomine rex
Angliae creatus, verbis egregiis testatus est, regum rosas paulatim marcescere, ducum et
imperatorum flores interire, principum coronas et palmas decidere et perire, omnia
denique cursu quodam continuo ad finem fatalem mortemque properare⁹. Christi autem
in templo condendo si quis fideliter laboraverit, viro tali novimus ab episcoporum omnium
Principe divino in perpetuum reservari non perituram gloriae coronam. Operis cotidiani

¹ The Northumbrian casket in the Anglo-Saxon Room of the British Museum. ² Felix Slade·
⁸ De Nat. Deor. i 12133 pro Plancio, 80. ⁴ H. M. Butler, D.D., Master os Trinity. ⁵ vioer of
Kirkby-Lonsda1e‚ on the Lune, 1862—88. ὅ Harvey Goodwin‚ Bp of Carlisle‚ 1869-91. ⁷ Barrow

in F umess. ⁸ Fumess Abbey. ⁹ Proemble of Charter of Furness Abbey. quoted in Wordsworth's
note on the line in The Excursion, Book vii, ‘ Perish the roses and the flowers of Kings’.

79

