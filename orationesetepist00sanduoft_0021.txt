Orationes

30 Nov. 1876

(1) Dxcmssnm domine, Domine Procancellarie, et tota Academia z

Si Romanorum oratorum maximus numquam sine magna animi perturbatione dicere
incipiebat, quanto magis me necesse est commoveri, qui hodie primum apud vos vestri
oratoris officio fungor, vestigiis insistens viri eloquentissimi qui oratorum Atticorum
memoriam inter nos feliciter instauravit, cuius eloquentiam nunc maxime desideratis¹.
At enim tanta est vestra indulgentia, tanta et tam diversa inter se duorum horum
philologorum merita, qui hodie in ordinem magistrorum in artibus cooptantur, ut neque
ipsam dicendi materiem difficilem esse, neque vos mihi difficiles fore arbitrer.

Hic autem vir in litteris Hebraicis doctissimus, ex antiqua propagine sacrae gentis
oriundus, cum linguarum et philosophiae studiis maximo cum fructu sese dedisset,
philosophiae doctor ab Academia Ienensi et professor Hebraicae linguae et antiquitatis in
Hungaria creatus est. Ibi exorto bello sub signis acerrimi libertatis assertoris, Kossuthium
dico, fortiter proeliatus, post varios casus in Anglia nostra, primum inter ‘ fumum et opes
strepitumque* Mancunii, qua in urbe decem annos Archisynagogus erat, deinde in hac
tranquilliore Musarum sede, libertatis asylum adeptus est, Nomen viri nostis omnes ς
quod, quamquam nonnullis nostrum quo potissimum sono exprimatur obscurum est,
clarum tamen et illustre aliquid significare accepimus3 laetamur saltem hunc non iam in
urbe magna coactum esse ‘ e fumo dare lucem '³, sed in hac Academia illis esse ascriptum
quibus ‘ hinc lucem ’⁴ diffundere est propositum.

Namque abhinc annos decem praeceptor Rabbinicarum et Talmudicarum litterarum a
vobis ita constitutus est, ut, munere suo ter in ternos annos prorogato, deinde nuper curn
novo lectoris titulo in decem annos denuo amplificato, doctrinae suae fontes non iarn sibi
suaeque genti reservaret, sed nostros etiam quaesitum ad fontem deduceret, nostris
monstraret viam‘. Praeclare autem Ennius:

‘homo qui erranti comiter monstrat viam,
quasi lumen de suo lumine accendat facit.
nihilo minus ipsi lucet, cum illi accenderit '⁸.

Bibliothecae etiam vestrae, quam iarn antea frequentaverat, plus quam decem annos
magno fuit adiumento, atque indicem codicum nostrorum omnium Hebraicorum iubentibus
syndicis vestris iam diu in se recepit conficiendum, cuius prima pars nuper in lucem
emissa est, opus laboris et eruditionis plenum, in quo (quod in talibus libris quo rarius eo
magis laudandum) omnia litterarum monumenta quae in uno quoque volumine congesta
sunt, accurate non modo recensentur et distinguuntur, sed etiam saepe exscribuntur atque
illustrantur. Itaque, nisi fallimur, quod ad codices nostros Hebraicos attinet, post
messoris huius segetes, vix spicilegium ceteris relinquetur.

⁴ ¹ R. C. Jebb, Public Orator, 1869-76. ² Horace, Carm. iii ²9· η. ⁸ Ars Pob‘tica, ¹43·
Part of the Univers1ty motto. ⁵ Juvenal, xiv 103-4. ⁸ Cicero, De Officiis, i 51·

s.s. 1 1

