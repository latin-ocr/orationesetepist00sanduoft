Hemy Brougham Bousfield. Llewellyn sones.

Gangen in intimo Orientis sinu recondita. Recentissimo illi episcopatui, Wintonensium
suorum liberalitate constituto, designatus est Collegiorum nostrorum antiquissimi alumnus,
vir in urbe nostra eo praesertim nomine commemorandus quod annos quattuordecim sub-
urbanis nostris tenebris lucem et lampada vitae purioris praetendebat. Ex Oriente esse
lucem, vetere proverbio dicimus 3 quod non minus in ipsa re divina verum est quam in ea
parte divinarum rerum quam naturam appellamus. Lucem igitur sacram illam nobis
ab Oriente datam, ipsi Orienti nos reddamus invicem. Sicut enim saepe sub occasum
solis non occidentalis tantum caeli regio suo splendore fulget, sed lumine trans nubes
misso orientales etiam poli partes novo rubore refulgent 3 ita e nostris insulis ad occasum
solis positis, trans terras caligine mersas, talium virorum auxilio ‘usque ad Auroram
et Gangem'1 transmittetur purae religionis lumen.
Duco ad vos virum reverendum, IONATHAN HoLT T1TCOMB.

4 April 1878

(κο) Ε REGIONIBUS imperio Britannico in Australi parte Africae subditis egressi
quondam (uti meministis) Batavorum coloni, post varios casus trans Vallum flumen
rempublicam constituerunt, quae libertatis nomine gloriata, non dedignata est indigenarum
finitimorum affectare servitutem. Hinc primum exorta est Livingstonii nostri nobilis
indignatio, indigenas illos in veriorem libertatem asserentis 3 hinc nuper exorta in-
gravescentis belli praesagia coloniis nostris in propinquo positis periculosi 3 nam res nostra
agitur, ‘ paries cum proximus ardet '².

Itaque incolarum ipsorum magno cum fructu visum est adiungere imperio nostro
provinciam illam fertilem atque auro divitem, ipsis denique insulis Britannicis vix minus
late patentem3 visum est etiam tantae provinciae parti maiori hunc virum episcopum
primum praeficere, qui tot stipendia inter Wintonenses suos meritus, grato tamen
animo recordatur tirocinium suum in nostra Academia sub isdem tentoriis toleratum, e
quibus in eandem orbis terrarum partem profectus est sanctae crucis signifer ille, Carolus
Fredericus Mackenzie.

Ibis igitur, miles noster, ubi in remotis illis castris, longinquum illum (prope dixerim)
trans vallum, te tua expectat sedes praetoria 3 in provinciam bello nuper tumultuantem
pacis satelles ibis 3 ibis denique, ubi sub alio caelo inter nova sidera sanctae crucis signum
contemplaberis. ‚In illo signo vince.

Duco ad vos HENRICUM BROUGHAM BousmELD, episcopum Pretoriensem.¹

(11) Trans aequor Atlanticum, contra Laurentii fluminis ostia, iacet (uti nostis)
insula in orbe novo Novae Terrae nomine appellata. Ipsa tellus sterilis atque ingrata3
sed in proximo est mare piscium fecundum et cetaria illa nostra, quibus nonnumquam
etiam amici nostri nobis invidere videntur 3 gignit terra generosam illam canum fidorum
atque inter fluctuum pericula intrepidorum subolem 3 caelum denique nonnumquam per
noctem quoque Aurorae quae dicitur Borealis splendore irradiatum, sed interdiu etiam
caligine et nebulis haud raro densum.

¹ Juvenal, x 1 f. ² Horace, Epp. i 18, 84.

