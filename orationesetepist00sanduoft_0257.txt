Universz‘ty of E dz'nburglz.

ingenio illustrati, vestras laudes loquuntur 3 e lapidibus insculptis populi Romani rerum
gestarum vitaeque privatae memoriam eruistis3 fori Romani lites longas, nondum prorsus
ad finem perductas, vos pro virili composuistis. Ut in Graeciam transeamus, vestris
auspiciis, simulacra mirae venustatis, in Tanagrae tumulis reperta, ad pristinam speciem
depicta prodierunt 3 vestro e numero unus omnium artificum Graecorum historiam
optime enarravit² 3 alter Phidiae Parthenona opere eximio descripsit ². Quod si, ex eis
quos mortuos desideratis, nonnullos nomine commemorare licet, nos quoque recordamur
merita praeclara conditoris atque adeo servatoris vestri, Eduardi Gerhard 3 nos quoque,
dum vestri socii Ottonis Jahn libros elegantissimos evolvimus, iuvat excerpere (ut ipse
dictitabat) ‘ inter folia fructus'³ 3 nos Tragoediae Graecae criticum subtilem in illo
agnoscimus, qui inter vestros archaeologos quasi alter Nestor diu imperitabat, Fredericus
Welcker 3 denique nostrum quoque in usum et artium et litterarum Graecarum historias
ille conscripsit, qui prope ipsas Athenas patria procul sepultus est, ὃν οἶδεν Ἑλλοὶς χῶ
Koa-ww, Carolus Ottofredus Mueller ⁵. Artium vero antiquarum vivida illa effigies
talium virorum in libris expressa, vix dici potest quantam litterarum antiquarum studiis
vim et vigorem indiderit 3 clamant omnes bibliothecae quantam et Latinis et Graecis
scriptoribus lucem vestri labores attulerint 3 inter omnes constat quantum vestris vigiliis
Capitolinis Palatinus Apollo debeat.

Quod autem ante diem xl Kalendas Maias, ipsis Parilibus, vestra sollennia celebrare
constituistis, laetum augurium esse arbitramur 3 quo enim anni die lustrum decimum
condituri estis, eodem, non modo urbem ipsam conditam esse, sed arcem Romanam
primum ab extera gente captam esse accepimus. Felix igitur faustusque sit vobis et
vester et urbis natalis dies 3 urbis aeternae inter monumenta et diei et loci genius ita
vestros labores per plurima in futurum lustra fortunet‚ ut arcem Tarpeiam et ipsius Italiae
et exterarum gentium magno cum fructu diutissime teneatis, Valete.

Datum e Curia Cantabngzknsium,
a. d. iii Non. Apriles
A. S. MDCCCLxxrx.

Edinensium Universitati
S. P. D. Cancellarius Magistri scholares Academiae Cantabnjgienstlr.

(535) PERGRATUM nobis fecistis, viri doctissimi, quod memoriam Universitatis
vestrae abhinc annos trecentos conditae propediem celebraturi, nos quoque vestro cum
gaudio consociare voluistis. Ergo, ut diem tam faustum eo quo par est honore pro-
sequamur, e Professoribus nostris unum, virum de lucis legibus investigandis praeclare
meritum, vestrae laetitiae testem atque adeo participem, libenter mittimus⁶. Ille igitur
urbem vestram pulcherrimam, legatus noster, inviset 3 Athenas illas vestras hospes felix
admirabitur 3 Professorum vestrorum ordini illustri paulisper saltem interesse gaudebit 3
toti denique Universitati vestrae, cuius historiam a Praeside vestro luculenter narratam

² Heinrich Brunn, Geschiclzte der griechischen Kiinstler, Rom, 1852 (Munchem 18892). ² Adolf
Michaelis, Der Parthenon, Leipzig, 1871. ³ The motto of his book-plate. ⁴ Aristoph. Aves, 998·
chfiffipligrrrligtrigged by a monument on the hill of Colonos. ⁶ G. G. stokes, M.A., Lucasian Professor

237

