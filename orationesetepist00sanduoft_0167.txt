 

G. S. Woodlzead. Sir Wz‘llz'am T urner. S. R. Gardz‘ner.

16 Marclz 1899

(309) Duos deinceps pathologiae professores fere in medio aetatis cursu morte
immatura praereptos non sine dolore nuper amisimus, quorum utriusque egregia in
Academiam merita non est quod longius exsequar: vosmet ipsi vobiscum non sine
desiderio recordamini1. Hodie vero professorem, talium virorum in locum nuperrime
electum, mora nulla interposita salutamus, et Senatus nostri in ordinem statim cooptamus.
Abhinc annos viginti Regiae Societati Medicae inter Edinenses praepositus, postea
ibidem uno in quinquennio discipulorum duo milia pathologiae praeceptis imbuisse
dicitur. Idem et olim inter Berolinenses et nuper inter Londinienses maximo cum fructu
his studiis operam dedisse fertur. Peritis quidem nota sunt volumina illa quae (ne
alia commemorem) de pathologiae praesertim scientia conscripsit2. Ab isdem non sine
spe magna exspectatur opus ingens in quo de remedio novo contra diphtheriae toxicum
nuper feliciter adhibito, aegrotantium numero immenso recensito, accuratissime disputat³.
Sunt etiam alia professoris nostri in studiis generi humano salutaria, quae memoratu sunt
dignissima 3 sed hodie haec omnia, temporis iniquo exclusus spatio, ut Vergili verbis utar,

⁴ praetereo atque aliis post me memoranda relinquo ’⁴.
Duco ad vos Professorem WOODHEAD.

27 April 1899

(310) Vnum regni totius medicorum concilio praepositum, virum honoribus
academicis plurimis cumulatum, etiam noster Senatus titulo suo decorare anno proximo
decrevit. Inter Lancastrienses natus, inter Londinienses educatus, inter Edinenses,
medicinae in schola celeberrima, quam tot coloniae Britannicae studiorum medicorum
quasi μητρόπολιν venerantur, anatomiae scientiam per annos plus quam triginta praeclare
professus, non modo Universitati suae aedificiis novis instruendae operam insignem dedit,
sed etiam studiorum suorum Actis per seriem edendis iarn dudum maxima cum laude
praefuit⁶. Idem, rerum naturae spoliis olim in Britanniam feliciter reportatis, Australasiae
praesertim anthropologiam opere in magno accuratissime expositam luculenter illustravit⁶.
Nuper Societatis Britannicae scientiarum finibus proferendis praeses in annum proximum
designatus, ab eadem disputationibus de anthropologiae scientia etiam inter Canadenses
habendis haud ita pridem praepositus, hominum omnium plausus propterea praesertim
meritus est, quod simiarum superbiam recentem repressit et generis humani dignitatem
veterem denuo vindicavit⁷.

Duco ad vos generis humani vindicem, equitem insignem, anatomiae professorem
illustrem, WILLELMUM TURNER.

(311) Non modo in historia conscribenda sed etiam in historiarum scriptore

collaudando ante oculos obversari debet Plinianum illud 2—historia ‘non ostentationi sed
² Professor Roy (1884—97), and Professor Kanthack (1897-99). ² Practical PaffloIogy, 1883, etc.
³ Report on Dtphtheria, etc. ⁴ Georg. iv 148. ⁶ soumal of A natomy and physiology. ⁶ Volume

on Anthropology in the Reports of the Challengzr expedition. ⁷ Toronto address on the dignity of man
and the points of difference between man and the anthropoids ς Nature, ἰ Sept. 1897, pp. 42 5—435.

147 19—2

