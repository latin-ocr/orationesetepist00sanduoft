Universz‘ty of Pennsylvania.

Britannico et in Societate Regia ante oculos habiturus, Newtoni vestigia in scientiarum
terminis proferendis pressurus et ingenii tanti imaginem etiam nostro in saeculo prae-
sentem redditurus. Olim studiorum mathematicorum e certamine laurea prima reportata,
postea (ne plura commemoremus) primurn aquae et immotae et turbatae rationes, quae
hydrostatica et hydrodynamica nominantur, subtilissime examinasti ; deinde vel aquae vel
aeris fluctibus corporum motus paulatim tardatos minutissime perpendisti 3 lucis denique
leges obscuras ingenii tui lumine luculenter illustrasti. Idem etiam scientiae mathe-
maticae in puro quodam caelo diu vixisti, atque hominum e controversiis procul remotus,
sapientiae quasi in templo quodam sereno per vitam totam securus habitasti. In posterum
autem famam diuturnam tibi propterea praesertim auguramur, quod, in inventis tuis
pervulgandis perquam cautus et consideratus, nihil praeproperum, nihil immaturum, nihil
temporis cursu postea obsolefactum‚ sed omnia matura et perfecta, omnia omnibus
numeris absoluta, protulisti. Talia propter merita non modo in insulis nostris doctrinae
sedes septem te doctorem honoris causa nominaverunt1, sed etiam exterae gentes honoribus
eximiis certatim cumulaverunt2. Hodie eodem doctoris titulo studiorum tuorum socios
nonnullos exteris e gentibus ad nos advectos, et ipsorum et tuum in honorem, velut
exempli causa, libenter ornamus⁸. In perpetuum denique observantiae· nostrae et rever-
entiae testimonium, in honorem alumni diu a nobis dilecti et ab aliis nomismate honorifico
non uno donati, ipsi nomisma novum cudendum curavimus. In honore nostro novo
in te primum conserendo, inter vitae ante actae gratulationes, tibi omnia prospera etiam
in posterum exoptamus. Vale.

Datum in Senaculo
mensis Iuniii die secundo
A. S. uncccxcrx.

Pennsylvaniae Um'versitati S. P. D. Um'versitas Cantabnggnknszk.

(558) Vsssnus ex litteris, viri doctissimi, non sine gaudio nuper didicimus, Universi-
tatem vestram, plus quam uno in studiorum genere florentissimam, iurisprudentiae
praesertim in honorem aedificium novum auspiciis optimis propediem esse dedicaturam.
Iuvat in provincia pacis a cultoribus abhinc annos plus quam ducentos e Britannia
profectis prospere occupata, et ex ipso coloniae in silvas vestras deductae conditoris
nomine feliciter nominata, primum Academiam, abhinc annos centum et quinquaginta,
civis vestri celeberrimi⁴ consilio conditam recordari, deinde nomine mutato Universitatem,
quadraginta annis post, auspiciis novis constitutam contemplari. Iuvat iuris studiis,
Universitatis vestrae ab origine plus quam centum per annos Professoris ex cathedra
iuventuti vestrae traditis⁶, nunc demum comperire domicilium dedicatum iri, tot illustrium
iurisconsultorum nominibus non indignum, qui vestris ex umbraculis egressi, rei publicae
vestrae maximae in lucem per tot annos exierunt⁸. Laetamur nunc praesertim inter
fratres nostros transmarinos et Britanniam nostram tot animi fraterni documenta esse¹

¹ Oxford, Edinburgh. Glasgow, Aberdeen, Dublin, Victoria, Cambrid e (no. 138 supra). 2 Knight
of the Prussian Order Pour Ie Me‘ritc; Foreign Associate of the Institute οῗ F rance, etc. ⁸ p. 149 supra.
⁴ Franklin. ⁵ The names of Professors James Wilson (1790) and George Sharswood (1850) appear on
the main door os the New Law School. ⁶ ag. Wilson was an Associate Justice of the Supreme

Court of the United states, and Sharswood ChiefJustice of the Supreme Court of Pennsylvania (1878-82).
253

