Spencer Compton Cavendzlrh‚ Duke of Devonslzz're.

Academiae annalibus fideliter conservabitur, sed etiam in imagine ipsius a pictore eximio
expressa, inter posteros semper superstes vivet¹.

Hodie vero animi grati testimonium, quod patri tuo, dum inter vivos erat, plus quarn
semel unanimo consensu obtulimus, non sine reverentia quadam denuo offerre volumus,
dum litteris hisce publice scriptis filium eius certiorem facimus, ipsum Cancellarii nostri
in locum suffragiis unanimis esse electum. Neque nos fugit, etiam publicis ex causis
eundem imprimis Cancellarii nostri successorem esse omnium dignissimum.

Tu igitur, qui publicis in rebus tanta cum laude versatus, patriae toti tam diu
profuisti, fortasse non dedignaberis praeesse nostrae, atque adeo prodesse, reipublicae 3 sed
Academiae officio summo a tot viris illustribus et a patre tuo praesertim ornato (si tibi
commodum erit) accepto, nostrum omnium imminues dolorem, nostrum omnium explebis
desiderium. Vale.

Datum e Senaculo
die iv⁰ Ianuarii
A. S. MDcccxcn.

Devonsln're House, 12 sanuary 1892.
Admission of His Gracc the Duke of Devonslzz’re as Clzancellor².

DromsslME Domine, Domine Cancellarie :—

(546) Quor) munus a nobis libenter oblatum tam benigne suscipere dignatus es, tibi,
vir illustrissime, Senatus totius nomine gratias et agimus et habemus maximas. Etiam
ipso in dolore et desiderio nostro laetamur tamen sedem nostram curulem, Cancellarii
optimi obitu nuper vacuam relictam, a filio eiusdem insigni occupatum iri, recordati olim
inter Romanos, cum Quintus Fabius Maximus, plenus annis, plenus honoribus, decessit,
viri tanti in locum filium eius fuisse inauguratum³. Si vitae tuae cursum hodie paulisper
contemplari licet, patre ab ipso liberaliter educatus, laurea Academica solito maturius
ornatus, solito maturius scholarum ex umbra rerum civilium in lucem egressuS, negoti-
orum publicorum provincias complures non sine laude administrasti ς in Senatu Britannico
vir primarius exstitisti; summa denique animi integritate et constantia patriae universae
saluti et imperii totius commodis praeclare consuluisti. Quod autem ad Academiam
nostram attinet, sine dubio, patris tui merita insignia aemulatus, disciplinam nostram
veterem, iura et privilegia nostra omnia ex antiquo stabilita, tuam in tutelam tradita,
si quando opus fuerit, fortiter defendes. Tu civitati nostrae cavendo dum invigilas, satis
superque erimus tuti⁴. Tuo (ut speramus) sub patrocinio inter iuventutem Academicam
certaminibus quotannis propositis studiorum amor, sicut antea, accendetur. Quod si
quis Musas colere negligit, agris potius colendis operam daturus, nonnullis fortasse non
ingratum erit, ‘si facis ut patriae sit idoneus, utilis agris’⁶. Tu certe, si quid vitae ante
actae ex omine hodie licet augurari, patriae totius utilitati et artium revera liberalium
studiis ne in posterum quidem umquam deeris. Nos interim hodierni diei sollemnia

¹ The pertrait by G. F. Watts, R. A. (no. 75). ² Reginald Cleaver' s sketch m the Daily Graphic sor
13Jan.1892 represents the moment of the Admission, which was immediately followed by the delivery of
the above Address. For the rest of the proceedings see University Reporter‚ 19 Jan„ p. 415 f. ⁸ Livy,
xxx 26‚10. ⁴ Cavenda tutus, the motto of the House of Cavendish. ⁵Juvenal‚ xiv 71

245

