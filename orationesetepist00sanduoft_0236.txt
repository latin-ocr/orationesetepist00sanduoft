Sir George Otto T revehJan. Sir sames Hemy Ramsay. ’

novo movendarum opus difficillimum exitu prospero est aggoessus'. Machinae genus
illud novum, a Societate Regia numismatis aurei honore approbatum ⁹, etiam navibus
maximis oceanum transeuntibus postea est accommodatum. Quod si Neptunum ipsum
alumni nostri de meritis interrogare volueritis, sine dubio Neptunus ipse protinus
respondebit 3-

‘ experto credite quantus '
per pontum properet, ‘quo turbine torqueat' undas'.

Duco ad vos scientiarum amatorem omni mercedis amore maiorem, virum honora-
bilem, Collegii sui honoris causa socium, CAROLUM ALGERNON PARsons.

(479) Ex alumnis nostris aliurn libenter agnoscimus, qui Academi nostri inter silvas
olim litteris humanioribus excultus, et Horatium Athenis commorantem et Dionysia
Cantabrigiensia et ipsas Ecclesiazusas⁴ ‘leviore plectro'⁶ celebravit. Idem ab India
domum reversus, argumenta ab India graviora mutuatus est, famam etiam maiorem
avunculi sui illustris e vita et litteris optime editis paulo serius adepturus⁶. Postea,
Britanniae Senatoribus adscriptus, partium liberalium ductoris cuiusdam celeberrimi
vitam priorem egregie narravit⁷ 3 deinde et Hibernia et Caledonia in administranda
paulisper exercitatus est 3 postremo litteris sese totum dedicavit et Coloniarum nostrarum
Americanarum ab imperio nostro discidium tam feliciter narravit, ut Britannorum in
Colonias illas amorem fraternum luculenter indicaverit⁸. Talium virorum opera, et
Academiae nostrae gloriam litteris partam exaugent, et linguae nostrae communis
participes omnes, aequore Atlantico divisos, vinculis artioribus inter sese coniungunt.

Duco ad vos Angliae baronettum litterarum laude insignem, Collegii Sanctae et
Individuae Trinitatis socium honoris causa electum, GEokoruM OT‘ro TREVELYAN.

(480) Baronettus alter deinceps incedit, vir adfinitatis iure curn Collegio nostro
maximo coniunctus⁹‚ qui Caledonia oriundus Angliae historiam per immensum annorum
spatium, per annos (nisi fallor) mille quadringentos sex et quadraginta, ex ipsis fontibus
derivavit. A saeculo decimo quinto exorsus, deinde historiae nostrae ad ipsas origines
reversus et saeculorum duodecim historiam emensus, domus Andegavensis trium deinceps
regum annales evolvit, denique civitatis nostrae legibus constitutae ortum primum veritatis
luce illustravit ¹⁰. Magnum profecto est vitae prope totius otium negotio tam laborioso
tanto curn fructu dedicasse 3 magnum, inquam, nomini litterarum humaniorum laude
iam dudum in Caledonia illustrato, etiam laudem ex historia accuratissime conscribenda
partam addidisse. ’

Duco ad vos Caledoniae baronettum insignem, Aedis Christi apud Oxonienses
alumnum, IAcossuM HENRICUM RAMSAY.

¹ The invention of the steam-turbine. ² Described in 1902 by the President of the Royal Society,
in the award of the Rumford medal, as ‘marking an epoch in the application of steam to industry', and as
probably ‘the greatest advance since the time of Watt’. ³ Partly from Aen. xi 283. ⁴ ῙῚιι
Ladies in Parliament, etc. 1868. ⁶ Horace, Carm. ii 1, 40. ⁶ 77ae Competition Wallah3 Cawn-
pore3 Life and Letters qs Lord Macaulay. ⁷ CharlesJames Fox. ⁸ The American Revolution.
⁹ In 1888, the Master of Trinity married Sir James Ramsay’s daughter, Agnata F rances Ramsay.
¹⁰ Lancaster and York (1399—1485); The Foundations qf England (55 B.c.—1154 A.D.); The Angevin
Empire (1154—1216); and The Dawn os the Constitution (1216—1307).

216

