Frederic de Martens. T. M. C. Asser. Felix Lz‘ebermann.

(248) Russorum ex imperio amplissimo legatum ad nos missurn quam libenter
excipimus, quam libenter laudamus. Quotiens, patriae in nomine, exteras inter gentes,
consiliis quantis quam prudenter interfuit. In urbe quod Belgarum caput est, olim de iure
be11i¹‚ nuper de Afrorum libertate², viris summis deliberantibus, quanta cum dignitate
imperii maximi quasi personam gessit. Idem, ne minora commemorem, quanta industria,
quanto ingenio, foedera omnia Russorum ab imperio cum Europae gentibus icta, quot
voluminum in serie collegit, collecta ordinavit, ordinata historiae luce illustravit. Quanta
cum voluptate volumina Britannorum foederibus reservata, haud ita pridem incohata, ad
finem felicem perducta videbimus⁸. Interim, aureo libello abhinc annos sedecim in lucem
misso, orientis rebus quantum lumen attulerit animo grato recordamur⁴. Optamus
denique ut, salvo Russorum‚ salvo etiam nostro et sociorum nostrorum in Asia imperio,
terminis utrimque coniunctis et in perpetuum stabilitis, nullo certamine commisso, sed
populo utroque in Asia saltem pariter invicto,

‘paribus se legibus ambae
invictae gentes aeterna in foedera mittantff.

Duco ad vos pacis ministrum insignem, Iuris Gentium Instituti quondam praesidis
vicarium, professorem Petroburgensem‚ FREDERICUM DE MARTENS.

18 June 1896

(249) BATAVORUM e gente sollertissima, Grotii e patria celeberrima, virum insignem
ad nos feliciter advectum Senatus nostri nomine libenter salutamus. Salutarnus Iuris
Gentium Instituti e conditoribus unum, Instituti eiusdem plus quam semel praesidis
vicarium, virum inter populares suos non modo de fluminis Rheni navigatione sed etiam
de rebus externis consiliarium constitutum. Nuper populorum complurium legati, de iuris
gentium legibus ad certam quandam normam dirigendis et componendis publice deliber-
antes, neminem alium habuerunt praesidem⁶. Viro tanto gratulamur quod praecepta,
philosophorum in disputationibus ad gentium leges inter se contrarias in concordiam
redigendas per tot saecula elaborata, mox, ut speramus, non sine magno mercatorum
omnium beneficio, non sine mutuo vitae commodorum multorum fructu, auctoritate
publica inter omnes gentes rata erunt et confirmata.

Ergo plausibus vestris merito excipietur iuris gentium doctor peritissimus, TOBIAS
Mmumms CARoms ASSER7.

(250) Leges Angliae antiquas, sive Edwardi confessoris, sive Willelmi, sive Henrici
primi nomine nuncupatas, rudi et indigesta mole diu confusas, ab hoc viro in ordinem
tandem redactas et luculenter illustratas animo grato recordamur. Recordamur annorum
viginti labores legibus nostris antiquis summa industria, summa sollertia investigandis ab
eodem dedicatos. Recordamur denique annalium nostrorum memoriam obscuram inter
Germaniae antiquae monumenta ab eodem clara in luce collocatam. Ergo virum ab
imperatore Germano professoris titulo merito decoratum, etiam Universitas nostra doctoris

¹ 1874. ² 1889 f. ³ T ruitis conclus par la Russie, vols. ix—xii, 1892-8. ⁴ Russia and
England in Central Asia, pp. 130, 1879. ⁶ virgil, Aen. xii 190 f. ⁶ Conference at the Hague,
1893-4. ⁷ Degree deferred from 8 Aug. 1895.

123 16—2

