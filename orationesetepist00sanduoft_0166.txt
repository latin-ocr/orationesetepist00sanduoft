Hallam, Lord Tennyson.

sedes episcopalis nuper constituta est, episcopi autem primi in locum unus ex alumnis
nostris nuperrime consecratus est. Pater eius olim de iudicum nostrorum vitis con-
scribendis bene meritus erat¹ 3 ipse, et inter Marlburienses et inter Cantabrigienses litteris
humanioribus excultus, Christi e Collegio profectus, Christi Imitationem (ne plura
commemorem) in linguam Japonicam reddidit, et annos plus quam viginti laboribus sacris
in regione illa remota fortiter tolerandis consecravit. Iuvat eum qui, annis fere triginta
exactis, discipuli sui docilitatem suavitatemque adhuc libenter recordatur, episcopo nuper
consecrato Academiae totius nomine gratulari atque omnia prospera etiam in posterum
precari. Faxit Deus, ut alumni nostri auxilio etiam solis orientis regio religionis purae

lumine novo indies magis illustretur.
Duco ad vos HENR1cuM IAcomJM Foss, episcopum Osakensem.

(308) Hodie paulisper reducem salutamus Collegii Marlburiensis discipulum, Collegii
Trinitatis alumnum, filium denique poetae illius laureati, quem non modo Musarum sedes
nostra sed etiam imperium toturn Britannicum inter decora sua praecipua fuisse gloriatur.
Nomen amici, cuius in memoriam naeniae multiplicis varietatem tantam uno in libello
poeta inclusit, etiam filii in praenomine superstes vivit. Illa vero litterarum monumenta,
in quibus patris vita filii pietate feliciter narrata est, cum poetae ipsius fama immortali
erunt in perpetuum consociata. Filio non minus quam patri curae fuit Gordonis memoria
et puerorum schola viri tarn magni in honorem condita. Filio non minus quam patri
gaudio et admirationi fuit imperii Britannici ‘ porrecta maiestas ad ortus solis ab Hesperio
cubili'2. Laetamur nominis tanti heredi tam digno Australiae provinciam quandam esse
destinatam, quae talium virorum auxilio non modo curn aliis utrimque Australiae partibus
sed etiam cum ipsa patria vinculis (ut speramus) indies artioribus erit in posterum con-
iuncta. Ergo, muneri tam magno designatus, alumnus noster die crastino ad Oceanum
illum longinquum proficiscetur, ubi Australasiae litus resonante longe tunditur unda⁸. Ibi
sidera nova contemplabitur, interque anni tempora nostris contraria versabitur⁴ ; sed, caelo
quidem mutato, animum in suos numquam mutabit. Ibi domurn suam paternam insulam-
que Vectem, et navium carbasa aut hinc aut illinc Britanniae litora praetereuntium, fortasse
nonnumquam requiret. Idem fortasse nonnumquam etiam amicos suos Cantabrigienses
recordabitur, qui eum ipsum, quem hodie, auspiciis optimis proficiscentem, non sine
desiderio prosequuntur, aliquando non sine laurea nova ab Austro sibi redditum animo

laeto excipient.

Quale iubar primum velo e candente renidet
navis devexo nostros referentis ab Austro 3

quale iubar summum rosea face carbasa tingit
quae desiderium nostrum sub marmora mergunt;
tam laetum actorum tempus, tam triste, dierum⁵.

Hodie vero intempestivum foret tristia curn laetis commiscere. Quod felix igitur
faustumque sit, duco ad vos Australiae Australis praesidem designatum, virum litterarum
laude insignem, nominis magni heredem, BARONEM TENNYsoN.

¹ Edward Foss (1787—187o)‚ author of T lte Judges qungland, 1848-64. ² Horace, Carm. iv 15,
15 f. ⁸ Partly from Catullus, xi 3. ⁴¹ ⁴ Katie walks By the long waslz of Australasian scas Far
off, and holds her head to other stars, And breathes in converse seasons'. The Brook. ⁵ A rendering
of the second stanza of ‘Tears, idle tears'‚ from T lte Princess; cp. no. 155 supra.

146

