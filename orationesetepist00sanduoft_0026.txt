charles Darwin.

motum, non iam in suorum praeceptorum progeniem sed in alienae Academiae adulescentes
tantum beneficium gratis contulisse.

Tu vero, qui nostris alumnis magno cum fructu medicae artis magister sponte exstitisti,
honoris causa Artium Magister nobis esto.

Duco ad vos GEORGIUM MAcximzm BAcon.

17 Nov. 1877

(7) MEMINISTIS Horatianum illud, ‘ fortes creantur fortibus’ 3 vix igitur necesse est
commemorare viri huius de rerum natura optime meriti patrem fuisse medicum egregium,
avum poetam quoque insignem. ‘ Doctrina sed vim promovet insitam'¹ ; iuvat igitur
recordari pueritiam huius fovisse scholam celeberrimam Salopiensem; adulescentiam
aluisse non modo Caledonias illas Athenas, sed in hac etiam Academia Miltoni
nostri Collegium. Tanti in laudern alumni, nisi fallor, ipsa paterni fluminis nympha,
non immemor hunc primum patefecisse insularum corallinarum originem, illa inquam
Sabrina quae Miltoni in carmine vivit,

curalio nitida roseum caput exseret unda²‚

frontemque tam venerabilem sua praecinget corolla.

Quanta cum voluptate accepimus insularum illarum circulos, sese e vadis sensim
attollentes, quasi florum immortalium palmarumque victricium corona locos illos virides
placidosque in Oceani campo designare, ubi priores insulae depressae et sepultae sunt.
Quam facete describit, quo modo varios sensuum affectus exprimant indices illi vultus et
ipsa tacitorum oculorum eloquentia ; quo more apes, dum dulce illud nectar e flore
delibant, quod continuandae floris stirpi utile sit, ipsae aliunde referant. Quam venuste
explicat, quo modo captet Venus ipsa muscas; quali ex origine sint Veneris volucres,
‘raucae‚ tua cura, palumbes ' ⁸3 quibus cantuum illecebris, quo splendore plumarum,
concilientur volucrum amores. Quam familiariter, velut rex ille excellenti sapientia, de
tot rebus disserit, quiequid volat, quicquid natat, quicquid serpit humi; quam varia
eruditione disputat de fabuloso illo lepadum balanorumque marinorum genere, de montium
igneorum miraculis, sed idem de gracili vitis pampino et lentis hederarum bracchiis
in apricum enitentium3 quanta liberalitate in patrocinium suum vindicat non modo
‘aurea pavonum saecla'⁴‚ sed etiam minus pulchram simiarum propaginem⁵. Qua de re
quamquam poeta vetus dixit, ‘simia quam similis nobis' 3 nobis tamen, viri Academici,
cum oratore Romano, viro Academicae praesertim philosophiae dedito, gloriari licet,
‘ mores ' esse ‘in utroque dispares'⁶.

Illud certe extra omnem controversiam constat, pulchrum esse tantam rerum naturae
varietatem contemplari, regiones remotas invisere, silvarum incaeduarum solitudinem
penetrare, insularum prope ignotarum recessus perscrutari, varias denique animalium
formas comparare inter se et distinguere3 pulchrius, haec omnia accuratissime observata
aliorum in usum voluptatemque litterarum mandare monumentis; omnium pulcherrimum,
infinita talium rerum multitudine ad leges quam paucissimas revocata, ipsum fontem

² Horace, Carm. iv 4, 29, 33. ² Cp. Milton, Comus, 885 f. ⁸ Virgil, Ecl. i 58.
⁴ Lucretius, ii 503. ⁵ Regum liber Ι, iv 33, x 22. ⁶ Cicero, De Natura Deorum, i 97.

6

