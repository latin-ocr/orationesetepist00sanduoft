E dmund Willz’am Gosse. Walter Heape.

(93) Saepenumero in hoc loco, fere viginti abhinc annos, oratorem illum quem diu
desideravimus, Academiae laudes pronuntiantem audiebamus3 qui quanto litterarum
amore, quanta morum urbanitate, quanta animi liberalitate insignis fuerit, nemini vestrum
ignotum esse arbitror. Quamquam autem illius nobis, ut ipsius verbis alium desiderantis
utar, ‘silet facunda lingua, fida torpet dextera '¹3 vivit adhuc dextrae illius liberalitas, vivit
illius litterarum amor, quotienscumque illius in nomine, a praeceptoribus ad hoc ipsum
designatis, inter alumnos nostros litterarum nostrarum studium accenditur. Adest hodie
e praeceptoribus illis unuS, qui ipse poeta elegans, venustus, varius, fidibus tibiisque
cantare peritus², idem litterarum atque artium existimator doctus, subtilis, candidus
exstitit. Hoc ducente, poetarum nostrorum Arcadiam pererravimus³ 3 hoc interpretante,
etiam Scandinaviae litteras melius intelleximus⁴. Ipsi legistis studia illa saeculi decimi
septimi litteris dedicata⁵ ς audivistis habitas, nuper editas vidistis praelectiones illas saeculi
eiusdem poetis illis consecratas, qui prioris aevi redundantes numeros intra fines artiores
coercuemnt⁶. Nostis libellum illum aureolum in quo Graii nostri vitam descripsit, qui
poeta Pindarum ipsum aemulatus, idem (quod Horatio vix minus difficile videbatur)
proprie potuit communia dicere⁷. Nostis quattuor illa volumina ab eodem edita, inquibus
nunc denique et epistolae illius lepidae puro et incorrupto textu leguntur, et carmina
eiusdem omnia sive leviora sive graviora accuratissime recensentur⁸. Quod poetae
denique ipsius imago, ab artifice optimo egregie marmore expressa, aulam illam hospitalem
ornat, ubi ipse tot annos libenter commoratus erat, et huic viro praesertim et huius amicis
acceptum rettulimus ⁹. Qui igitur poetam illurn nostrum honore debito prosecutus est,
eidem hodie hoc qualecumque animi grati testimonium libentissime reddimus.

Vobis praesento virum de litteris Britannicis optime meritum, EDMUNDUM WILELMUM
Gossn.

(94) Ille, si quis alius, laude mihi dignus videtur, qui, quantum inter lucrum et
laudem intersit, expertus, divitiarum illecebris omnibus contemptis, non auro perituro
e terrae penetralibus eruendo sese devovit, sed rerum naturae veritati perpetuae, quae in
profundo latet, explorandae sese toturn consecravit. Adest vir, qui puro veritatis amore
imbutus, illius fama non minus pura ad nos allectus est, quem in ipso vitae flore inter
Alpium culmina non ita pridem amisimus¹⁰. Illius igitur laborum per triennium inter
participes, et totidem deinceps annos inter heredes numeratus est. Tantis vero in
laboribus non semper interest oculorum aciem rebus minutioribus perscrutandis peri-
clitari 3 iuvat interdum etiam maiora contemplari. Huic certe, in animalium formis
indagandis, nihil nimis parvum, nihil nimis magnum visum est. Is enim qui domi
curiositate minuta etiam talpae originem investigavit, idem ex Africae regione a nobis
remotissima elephanti maximi sua manu occisi ossa grandia ad Museum nostrum victor

¹ W. G. Clark's Preface to new ed. of J. H. Monk's Euripidis Fabulae Quatuor (1857), p. vi.
² On Viol and Flute‚ Selected Poems, ed. 1883 (New York) etc. ³ pastoral Poctry in Grosart's Spenser

1882 s), and in Enc. Brit. ⁴ Northern Studies, 1879. ⁶ Seventeentlz Century studies, 188 .
From Shakespeare to Pope, 1885. ⁷ Ars Pok'tica, 128. ⁸ Life (1882), and Works of Gray (1883-
’ Bust by Hamo Thornycroit, unveiled ἰο May 1885. ¹⁰ Francis Maitland Balsour.

51 7——2

