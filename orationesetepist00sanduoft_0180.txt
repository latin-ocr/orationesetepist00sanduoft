Thomas Sta-vens.. George Frederz'ck leitmore.

Georgii vexillum denuo veneramur, et imperii nostri milites ad numeros Martios incedentes
denuo admiramur¹. Nuper modorum musicorum arte quali Gerontii animam temporis in
puncto minutissimo caeli per spatium infinitum leniter labentem descripsit! arte quali
choros caelestes ‘laudem Deo in excelsis, laudern Deo in profundis' cantantes induxit'!
Quotiens orchestrae totius e concentu quam admirabilem sonorum varietatem elicuit⁸!
Operis totius in argumentis musicis et in ipso exordio indicandis et opere in reliquo
deinceps iterandis⁴‚ Mendelssohnii potissimum vestigia secutus, magistri tamen nullius in
verba iuravit. Musarum potius ipsarum discipulus, si quando Malvemii sui e collibus,
prope ipsa Musarum Britannicarum incunabula⁸, prope castra Britannica Caractaci fortasse
conscia, solis orientis in lumine tot templorum turres⁶ prospicit, vitaeque suae primordia
respicit, vatis antiqui verbis usus non sine superbia quadam modesta potest confiteri :—

αὐτοδίδακτος δ’ εἰμί, Θεὸς δέ μοι ἐν φρεσὶν οἴμας
παντοίας ἐνέφυσενΊ.

Duco ad vos EDWARDUM WrLLELMUM ELGAR⁸ .

9 May 1901

(342) M1L1'rrs Romani, Britanniae totius martyris primi, memoriam Sancti Albani
sedes episcopalis conservat. Sedis autem illius episcopo, alumno nostro, quem abhinc
annos undecim laudavimus⁹, adiutor nuper datus est alumnus alter, quem hodie salutamus.
Sanctae Mariae Magdalenae in Collegio litteris humanioribus quondam excultus et domus
Carthusianae praeceptoribus deinceps adscriptus, in rure propinquo, cuius ipsum nomen
crocos redolet, operum suorum sacrorum recordationem suavissimam reliquit¹⁰. Deinde
per annos complures urbis maximae Londinii ultra fines solem orientem spectantes lucis
divinae minister indefessus exstitit¹¹. Olim Suetonius Paulinus et Londinium defensoribus
nudavit deseruitque, et municipium Romanum Sancti Albani nomine postea nuncupatum
a Britannis dirutum vidit12. Alumnus noster, Suetonio felicior, Sancti Albani ecclesiam
auspiciis optimis denuo conditam conspexit. Idem, Suetonio fortior, urbis Londinii fines
tutelae suae sacrae traditos fortiter defendet, et castra fidei suae credita numquam deseret.

Duco ad vos virum admodum reverendum, THOMAM STEVENS, Sancti Albani episcopi
episcopum adiutorem ¹³.

(343) Milites nostros, de Academia, de Cantabrigia, de patria bene meritos, ab
Africa Australi salvos sospitesque nobis redditos hodie ex animo salutamus. Plus quam
annus est exactus, ex quo Matris Almae filii prope triginta, qui patriae ad arma vocanti
nomina sponte dederant, ad Africam profecti sunt¹⁴. Ibi itinera longa perpessi, viis ab
hoste totiens dirutis et denuo muniendis et diu defendendis operam strenuam dederunt.
Ibi Martis quoque pericula experti, victoris in agmine cum exercitus Britannici duce

¹ “The Black Knight ’, and Lux Christis ‘ The Bavarian Highlands', ιΚίηξ Olaf’, and‘ Caractacus’,
‘ Sea Pictures ', the‘ Banner of St George‚ ’ and the‘ Imperial March. ' ‘Praise to the Holiest m

the height, And in the depth be praise', from the Dream os Gerontius. ³ ‘Orchestral Variations’.

⁴ The Leitmotiv. ⁶ The scene pos Wi'uiam Lang land' s Vision osPiers the Plowman. ⁸ Of worcester.

⁷ Odyssey, xxii 34 7 f. ⁸ See Musical Times, Oct. 1900, pp. 641-8. ⁹ No. 167 supra.

ΓΛ) Sagron Walden. ¹¹ St John’ s, Stratford. ¹² Tacitus, Ann. xiv 33. ¹⁸ Bishop of Barking.
Fe . 1900.

160

