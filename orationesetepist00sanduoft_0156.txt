Ι Charles Hemy T urner. Annibale Ferrero.

etiam vites, natura caducae, claviculis suis adminicula quaedam tamquam manibus
complectantur, et quasi animantes a terra sese altius erigant². Quam dilucide demonstrat,
quicquid terra gignit, secundum ea quorum in medio vivit, velut ipsos animantes, naturam
suam sensim variare ac mutare! Idem neque per membranam tenuissimam aquae
sorbendae rationem, quae osmosis dicitur, neque cellularum motum, qui chemotaxis nuncu-
patur, inexploratum reliquit.> Etiam animalium minutissimorum quae bacteria nominantur
motus varios quam subtiliter moderatur, et in ipsum exitium quam insidiose pellicit!
Nuper a Societate Regia Londiniensi in Britanniam vocatus, propediem (nisi fallor)
ostendet, in eis rebus quas terra gignit, quinam sit ipse motus fons et origo; quo
potissimum modo sucus ipse quem e terra trahunt, spiritus ipse quem e caelo hauriunt,
quasi vim quandam mittat liberam, unde motuum inter se diversorum varietas tam magna
exoriatur2. Quid est in his omnibus, Academici, (ut Ciceronis utar verbis) ‘quid est, in
quo non naturae ratio intellegentis appareat ’³?

Praesento vobis scientiae botanicae praeceptorem illustrem, Professorem Lipsiensem,
WILLELMUM PFEFFER⁴.

9 June 1898

(282) ALUMNUM nostrum, Collegii maximi quondam scholarem, abhinc annos
quattuor et triginta studiis mathematicis insignem, hodie nobis redditum libenter
salutamus. Olim in laboribus sacris a praeceptore desideratissimo initiatus ⁵, postea urbis
magnae in turba plurimos per annos fidei et sapientiae documentum dedit⁶, et multorum
amorem, multorum benevolentiam sibi conciliavit. Trium deinceps episcoporum Londini-
ensium⁷ inter adiutores numeratus, nuper provinciae novae urbis illius in regione septen-
trionali positae episcopus adiutor inter omnium approbationem designatus est. Ergo, in
ecclesiis non modo Sancto Salvatori sed etiam Sancto Georgio draconis hosti acerrimo
dedicatis per annos viginti versatuS, provinciam novam propediem ingressurus ecclesiarum
illarum ex nomine omen faustum accipiet, Dei in hostibus debellandis verba illa divina
recordatus :—‘ conculcabit leonem et draconem 3 . . ostendam illi salutem meam '⁸.

Duco ad vos CAROLUM HENRICUM TURNER‚ episcopum Islingtonensem designatum.

15 June 1898

(283) OLIM in hoc ipso loco Italiae legatum belli et pacis artibus illustrem salutavimus⁹3
hodie eiusdem adiutorem atque adeo successorem insignem non minus libenter salutamus.
In Academia Taurinensi scientia mathematica excultus, et rei militaris et geographiae
studiis deditus, Italiae toti accurate dimetiendae et describendae summa cum laude est
praepositus. Huic imprimis debemus regionum Italiae tabulas depictas, partim lucis

¹ Cicero, De Natura Deorum, ii 120, De Senectute, 52. ² The Croonian Lecture (17 March), ‘ On
the Nature and Significance of Functional Metabolism in the Plant ’. ⁸ De Natura Deorum, ii 120.
⁴ Author of Physiology ⁰f Plants, three vols.‚ E.T.‚ Oxsord, 1900—1906, and earlier works there quoted.
⁶ Charles John Vaughan, ob. 1897. ⁶ Vicar os St Saviour’s, Fxtzroy Square, 1877—82; Rector of St

George's in the East, 1882-97. ⁷ Bp Jackson, Bp Temple, Bp Creighton. ⁸ Psalm xci 13, 16.
⁹ General Menabrea (no. 63 supra).

136

