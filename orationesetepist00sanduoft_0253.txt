Max Verworn. H. von Vacktz'ng. Hugo De V ries. C. D. Walcott.

(526) Goettingensis Universitas, vinculo antiquo cum Britannis coniuncta, legatum
ad nos misit physiologiae professorem insignem, virum ingenio versatili et multiplici
praeditum, qui non modo archaeologiae regionem antiquissimam, aevi medii artes,
scientiam denique numismaticam temporis subsicivi in deliciis habuit, sed etiam ante
omnia scientiae illi magnae, quae vitam universam investigat, vitam prope totam dedicavit.
Peritis notum est (ne minora commemorem) opus illud ingens annorum quattuordecim in
spatio iam quinquies in lucem editum, in quo a cellulis singulis exorsus physiologiae
provinciam totam ita peragravit, ut non modo scientiae ipsius historiam, philosophiam,
psychologiam ipse suo Marte tractaverit, sed etiam aliorum inventa praeclara ingenii sui
lumine illustraverit1.

Duco ad vos MAx VERWORN.

(527) Florae in sacerdote celeberrimo Tuebingensi Darwini nostri discipulum prae-
clarum agnoscimus, qui plantarum in motibus accuratissime examinandis felicissimus,
docet libramento quam exquisito nutet tremulae flos violae, caput aureolum exserat
narcissus 3 quanta sollertia herba quaeque viridis frondes suas ita explicet, ut solis lumen
vitale quam plurimum accipiat. Idem, ‘polaritatis’ secundum legem quandam, ostendit
in arborum ramis amputatis quantum a parte summa pars ima discrepet ; quot quaestiones
subtilissimas sapientissimo cuique subiciat rusticus ille simplex, qui ex omni hominum
memoria in perpetuum conservat

‘quos ipse via sibi repperit usus:

hic plantas tenero abscindens de corpore matrum
deposuit sulcis, hic stirpes obruit arvo'2.

Duco ad vos HERMANNUM DE VocHTING³.

(528) Darwini nostri in memoriam decoramus hodie botanicae professorem Amstelo·
damensem, virum a Societate Regia numismate aureo Darwini in honorem instituto
donatum⁴. Quam pulchre ostendit, quam varium, quam mutabile sit florum genus illud
pulchrum, quod primula vespertina vel potius Oenothera nominatur! Alii, inter quos
honoris causa Raium nostrum ³ nominamus, aiunt: ‘ Natura non facit saltus '3 hic autern
speciem unamquamque, non e fluctuatione tam tarda ut oculorum aciem effugiat, sed e
mutatione subita censet exoriri. Natura saltus igitur nonnumquam facit.

Duco ad vos HUGONEM DE VRms⁶.

(529) Trans aequor Atlanticum alter ad nos venit legatus insignis, Instituti celeber-
rimi Washingtonensis administrator indefessus, Americanorum in Republica maxima
explorationi geologicae universae quondam praepositus. Zonae Olenelli, rupium illarum
antiquissimarum, in quibus vitae formae fossiles (ut aiunt) repertae sunt, de incolis
extinctis praeclare disputavit. 'Idem Cambriae in saxis, non modo Brachiopoda subtilis-
sime examinavit, sed etiam T rilobites illos, quorum in oculo uno, saxi in caligine aeterna

¹ Allgemeine Physiolog'ie‚ ed. 5, 1909. ² Virg. Georg. ii 22 f. ³ Author of Ueber der Lz'clzt-
stellungder Laubbla'tter3 Ueber Transplantation am Pflanzcnke'ae'rper, etc. ⁴ Cp. Nature, 6 Dec. 1906,
p. 133. ⁶ John Ray, Historia Planlarum, i (1686) 50, ‘Cum enim Natura (ut dici solet) non faciat

saltus, nec ab extremo ad extremum transtu, nisi per medium...’; cp. Linnaeus, Philosophia Botam'ca

(1770), p- 27, 5 77· ⁸ Author of Mutationstheorie (1903) 3 and Essay on Variation, in Darwin and
Modern Science, 66 f.

s. s. 233 30

