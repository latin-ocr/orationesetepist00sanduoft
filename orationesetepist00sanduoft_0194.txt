Captain Percy Scott, Howard Marsh. T lce'oplzz'le Homolle.

(375) Laudis nostrae cursum hodiernum claudit vir rei navalis peritus, qui olim
identidem Africae fluminum complurium ante ostia rem bene gessit¹, qui nuper navi
praepositus, quae non nomine tantum sed etiam ipso aspectu hostibus terrorem potest
incutere, tempore opportuno Africae Australis in terra Natali ad litus appulit, et tormentis
navalibus proelii terrestris in usum subito mutatis, militibus nostris graviter laborantibus
opem et auxilium ex insperato attulit2. Postea etiam in oceano Sinensi gloriam non
minorem adeptus, navem illam formidulosam Britanniae in portum maximum salvam
sospitemque inter omnium gratulationes reduxit⁸. Nautae nostro salvo sospitique nobis
post tot pericula reddito coronam nostram ultimam libenter offerimus, laudis nostrae
cursu hodierno auspiciis optimis terminato,

‘ ceu pressae cum iam portum tetigere carinae,
puppibus et laeti nautae imposuere coronas'4.

Coronam classicam merito hodie adeptus est vir inter classis nostrae decora praecipua
numeratus, PERcv MORETON Sco‘rT.

1 2 Nov. 1903

(376) HAUD ita pridem, ut meministis omnes, plenus annis, plenus honoribus, e vita
excessit vir insignis, per annos plurimos primum anatomiam, deinde chirurgiam, inter
nosmet ipsos praeclare professus⁵. Qui qualis quantusque vir fuerit, quanto scientiae
amore, quanta animi alacritate, quanta sermonis facundia praeditus, non est quod longius
exsequar : vosmet ipsi vobiscum recordamini. Chirurgiae vero professoris nostri primi in
locum, annorum septem intervallo interposito, nuper electus est vir egregius, quem, tot
aliis ministrum salutis, Academiae nomine hodie ipsum iubemus salvere. Viri talis
autem inter laudes, non nostrum erit hodie scientiae tam reconditae penetralia perscrutari,
non artis intimae mysteria occulta et abstrusa in lucem proferre ς ne corporis quidem mala
illa dura verbis duris expressa, ut οἷρθρῖτις, ut ἀγκύλωσις, totiens ab hoc viro feliciter
levata, coram vobis hodie commemorabuntur. Mentis potius ad bona praeclara transi-
bimus, et professorem nobis nuper datum propterea praesertim animo laeto accipiemus,
quod ingenio tam vivido, iudicio tam subacto est praeditus, in rebus minutissimis
observandis tam subtilis, in rebus obscurissimis explicandis tam lucidus. Viro in ea
parte medicinae quae manu curat insigni manus libenter tendimus, dextraeque tam
sollerti dextram libenter iungimus.

Duco ad vos baronetti quidem illustris, Iacobi Paget, quondam adiutorem, equitis
autem insignis, Georgii Humphry, nunc demum successorem, virum nobis omnibus
acceptissimum, Professorem MARSH.

5 Dec. 1903

(377) FRANCOGALLORUM respublica, mari angusto a nobis divisa, concordiae vero
vinculis indies artioribus nobis coniuncta, de archaeologiae studiis et domi et peregre
quam praeclare merita sit, inter omnes constat. Inter archaeologiae autem sedes

¹ Niger (1873—4), Congo (1875), Nile (1882). ² At a critical time in October 1899, Captain Pei-cy
Scott, then in command of H.M.S. Terrible, invented the gun-carriages which enabled naval guns to be
promptly and effectively used on land, at Ladysmith. ⁸ Portsmouth, 23 Sept. 1902. ⁴ Georg. i 303.

Sir George Murray Humphry (1820—1896).
1 74

