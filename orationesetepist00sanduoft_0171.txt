G. H. Quincke. Woldemar Vozjgt. H. H. Furness.

(319) Universitatem Heidelbergensem abhinc annos quadraginta professorum par
nobile¹ spectroscopo invento in perpetuum illustravit. Adest inde discipulorum pluri-
morum in scientia physica praeceptor, qui et in instrumentis novis inveniendis sollertiam
singularem et in eisdem adhibendis industriam indefessam praestitit. Ei qui, in scientiae
physicae ratione universa versati, viri huiusce inventis utuntur, etiam de sua scientia verum
esse confitebuntur, quod de arte oratoria praesertim dixit Quintilianus z—‘in omnibus fere
minus valent praecepta quam experimenta ¹².

Duco ad vos GEORGIUM HERMANNUM Qumcxss.

(320) Universitatem Goettingensem a Rege nostro Hanoveriensi Georgio secundo
conditam, vinculo non 'uno cum Universitate nostra coniunctam esse constat. Constat
eandem etiam per annos prope quinquaginta Caroli F rederici Gaussii, scientiae mathe-
maticae et physicae professoris celeberrimi, gloria esse illustratam, qui cum ingenio
fecundissimo disserendi genus consummatum coniunxit. Iuvat inde professorem ad nos
advectum excipere, qui scientiae eiusdem pulcherrimam nactus provinciam, etiam lucem
ipsam et crystalla ingenii sui lumine illustravit⁸.

Sex virorum insignium seriem consummavit hodie WoLDEMAR V01GT.

13 June 1899

(321) ADEST hodie e fratribus nostris transmarinis rerum divinarum interpretis
humanissimi, Afrorum libertatis per vitam longam vindicis acerrimi⁴ filius ; adest poetae
nostri summi interpres indefessus, qui Shakespearii fabulis undecim per libros fere toti-
dem accuratissime recensendis, et non sine interpretum plurimorum auxilio eruditissime
explicandiS, annorum triginta labores dedicavit. Laetamur reipublicae maximae trans-
marinae civem ad interpretandum poetam, qui aequoris Atlantici in litore utroque linguae
nostrae communis inter decora conspicua numeratur, tantam eruditionem, tantum
ingenium, per tot annos contulisse. Laetamur poetae tanti interpretem in hac praesertim
Musarum sede laurea nostra hodie coronari, ex qua poetae eiusdem textus Cantabrigiensis
ab alumnis nostris duobus, ab oratore quondam nostro et a Collegii eiusdem socio quem
adhuc superesse gaudemus, primum voluminum complurium per seriem editus, deinde
unico in libello inclusus, per orbem terrarum totum exiit⁵. Poetae nostri in fabula
quadam, ab hoc viro haud ita pridem edita, ubi aestatis mediae somnia nocturna
lepidissime narrantur, e faunis silvestribus unus intra horae unius spatium orbem terrarum
totum vinculo uno sese cincturum esse audacter pollicetur⁶. Quod si, aestatis in hac hora
meridiana, etiam nobis licet aliquantulum gloriari, nos hodie in multo minore temporis
intervallo, in hoc ipso temporis momento, quo reipublicae maximae transmarinae civem
egregium, po'e'tae nostri summi interpretem eximium laudamus, orbis terrarum partem
utramque vinculo novo inter sese coniungimus.

Duco ad vos virum et nobis et Britannorum poetae summo coniunctissimum,
Hominum HowARD FuRNEss.

² Kirchhoff and Bunsen. ² ii 5, 15· ⁸ Kompendium der theoretisclzen Physik, 1895 f ς
Eigenschqftcn der K ristalle, 18 8. ⁴ Rev. William Henry F urness, D.D. ⁶ The Cambridge
Shakespeare‚ edited by W. G. lark and W. Aldis Wright (186 3-66)‚ followed by the Globe Edition of 1864,

on the title of which see Alexander Macmillan's Letters, pp. 1 71 f, 174 s. ⁶ ‘ l'll put a girdle round
about the earth Ι In forty minutes’, Puck in A Midsummer Mght’s Dream, ιι i 175.

151

