Patael Sz‘nglz. Ashley E den. W. J. Clarke. C. T upper.

Salvete igitur, Britanniae totius alumni, quos in terris inter sese tam diversis immensa
Britannicae pacis maiestas velut numinis cuiusdam alis amplectitur. Ubicumque terrarum
nominis nostri famam intemeratam conservatis, conservatam indies latius extenditis, omnes
ex animo iubemus salvere. Non possumus certe aedificia tam ampla, tam varia, tam
rerum naturae et artium donis pulcherrimis referta, hodie vobis ostendere, quam atria illa
magna in ipsa μητροπόλει condita, quae vestris laboribus repleta, vestras omnium laudes
loquuntur¹: patent tamen vobis omnibus Musea nostra 3 patent Collegia nostra omnia 3
patent omniurn corda. In Collegiis illis, una in Universitate feliciter consociatis, videtis
reipublicae magnae in unum foederatae exemplar. Vosmet ipsi igitur pro virili parte in
unum laborantes, diem illurn faustum propius adducite, quo nominis Britannici tot
provinciis maximis foedere quodam artiore inter sese et cum ipsa Britannia consociatis, e't

vita nova per tot corporis immensi partes late diffusa, vetera illa Maronis verba sensu novo
vera reddentur:

‘ spiritus intus alit totamque effusa per artus
mens agitat molem et magno se corpore miscet'2.
Reliquum est, ut vestro e numero nonnullos, velut exempli causa, titulo nostro
deinceps ornemuS, quem honorem non modo illis ipsis laudi esse sed etiam cum vobis
omnibus quasi communicari et participari volumus.

(101) Primus omnium incedit provinciae in ipsis Indiae penetralibus positae rex
illustrissimus, qui cum imperio Britannico amicitiae vinculis coniunctus, relicto regno suo,
relicto lacu illo placido qui palatii sui turribus subiacet, maria magna ausus est nuperrime
transire, ut Britanniam ipsam melius cognosceret. Quem in ipsa India honoris causa
salutat Martius ille fragor undecies repetitus⁸, eundem hodie vosmet ipsi Britannorum more
plausibus vestris excipite. αἴρεσθ’ αὐτῷ πολὺ τὸ ῥόθιον, παραπέμψατ’ ἐφ’ ἕνδεκα κώπαις
θόρυβον χρηστὸν ληναΐτηνί Vobis praesento PATAL S1NGH, Regem Nursingurensem.

(102) Sequitur deinceps vir in negotiis ad imperium nostrum inter Indos pertinentibus
indefessus, imperii Indici concilio Britannico nuper merito adscriptus, qui primum
Burmanensi, deinde Bengalensi provinciae maxima curn laude praepositus, in utraque
provincia praeclare ostendit populi salutem supremam esse legem⁵. Iuris igitur Doctorem
libenter nominamus virum honorabilem, equitem insignem, ASHLEY EDEN.

(103) In Australiam transgressi virum salutamus, qui Reginae Elissae a saeculo aureo
genus suum ducens, ipse inter provinciae illius aureae decora est quae Reginae Victoriae
nornine gloriatur. Ipsis Argonautis multo feliciores illos esse dixerim, qui in illa provincia
vellere aureo non uno potiti, magna erga cives suos munificentia Reginae ipsius favorem
sunt adepti. Vobis praesento baronettum illustrem, WlLELMUM IOANNEM CLARKE.

(104) Laetamur hodie non abesse provinciae illius Canadensis legatum, quam
occidentem versus solem imperii Britannici terminum esse dicerem, nisi meminissem
imperio Britannico solis occasum esse ignotum. Talium virorum auspiciis trans amplis-

1 The Colonial and Indian Exhibition. ² virgil, Aen. vi 526. ⁸ The legally authorised
salute of eleven guns. ⁴ Aristophanes, Eq. 546 f. ⁵ Cicero, De Legibus, iii 8.

56

