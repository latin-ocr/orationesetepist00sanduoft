Charles T aylor. George Frederic Hose.

14 sune 1881

(56) QUANTO dolore nuper audivit Senatus noster, conticuisse subito vocem illam,
quae, vestra qui aetate et experientia antecellitis memoria, per annos novem in hoc ipso
loco eloquentiae Latinae exempla egregia identidem ediderat1. Quanto desiderio eundem
omnes nuper prosecuti sumus, qui, postea, quattuor et viginti annos Collegium omnium
consensu magnum animo neque trepido neque temerario gubernavit; qui in tot consiliis
aut de illo Collegio aut de ipsa Academia aut de aliis doctrinae domiciliis, sive Cami
nostri prope ripas seu Sabrinae suae propter marginem positis, deliberationibus plurimis
plurimam lucem attulit ; quem tot annos cotidie, quasi in rerum natura certum aliquid
perpetuumque, velut solis cursum cotidianum, contemplabamur3 quo sole nostro subito
extincto, statim omnes intelleximus, quantum lumen occidisset.

Hodie vero tanti viri successorem Academiae nomine iubemus salvere. Salutamus
virum prudentem, Academiae totius Concilio nuper adscriptum, virum de sui Collegii
statutis emendandis bene meritum. Salutamus virum non humanioribus tantum litteris
imbutum, sed mathematicis praesertim studiis insignem et Iudaeorum linguae sacrae
peritia illustrem. Oratoris sacri naeniam illam quae Ecclesiastae librum claudit, quis tam
sobrie est interpretatus, quis eruditius explicavit ?² Olim Veteris Testamenti locos in
Novo Testamento laudatos summo iudicio examinaverat⁸; idern nuperrime recentiora
quaedam mathematicorum inventa cum historia geometriae antiquae coniunxit. Boni
autem, nisi fallor, theologi, boni mathematici, boni denique magistri est, et antiqua et nova
inter sese comparare3 nova antiquis, antiqua novis animo ingenuo accommodare, et sine
ullo partium studio optimum quidque, sive antiquum sive novum, in honore debito habere.

Tanta vero argumenta nobis maiora, nobis altiora3 nobis placet potius hodie virum
e fallentis vitae semita, sapientiae variae studiis consecratae, ad fastigium dignitatis tantae
nuper evectum, non aliter ea qua par est reverentia contemplari, quarn ei qui ipsi in
reductis vallibus morantes illos procul admirantur qui in ardua Alpium culmina, huic ipsi
non ignota⁴, e vallibus isdem evaserunt.

Plura ne loquamur monent vetera illa verba libri a Doctore nostro quondam editi,
verba Doctoris illius Rabbinici, qui, cum aetatem totam inter sapientes egisset, nihil sibi
invenisse visus est homini pulchrius quam silentium⁶.

Ergo, ut Sacrae Theologiae Professor admittatur, vobis omnibus hodie praesentatur
Collegii Divi Ioannis Magister, CARosz TAYLOR.

16 June 1881

(57) ULTRA Oceanum Indicum, in medio fere cursu inter imperii Britannici
provincias maximas, inter Indiam et Australiam, in freto gentium omnium navibus
frequentato, Britannicae dicionis insula quaedam nautis et mercatoribus plurimis portum

¹ W. H. Bateson, Public Orator, 1848—57; Master os St John’s, 1857-81. ² The Dirge ο]
Coheleth, 1874. ⁸ The Gospel in tlte Law, 1869. ⁴ Monte Rosa, the Matterhom, etc.

⁶ ‘ All my days 1 have grown up amongst the wise, and have not found aught good for a man but silence ⁹,
Sayingoe qfthesewish Famem, i 18, ed. C. Taylor.

31

