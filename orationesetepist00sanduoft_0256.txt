German Imperial A rclzaeologz’cal Instituta.

Ipsa vero supellex, quarn ampla, quam varia, quarn lucido ordine ita per seriem
disposita, ut tuis aedibus quasi corpori pulchro mentem esse additam gaudeamus. Iuvat
ipsum auditorium ingredi, elegantissimum quodque instrumentum admirari legibus illis
indagandis accommodatum, quae et magneticam vim et electricam moderantur, quae‘
sonorum varietates dinumerant, quae lucem denique ipsam et calorem temperant. Iuvat
speculam illam nitidam contemplari in Arcton positam et Cynosurae soli observandae
destinatam 3 lubet ipsas fornaces quae Cyclopum nominantur invisere, nisi forte quis
musicae magis deditus inter tua subsellia malit morari,

ὄφρα κε τερπόμενος ὄπ’ σῖκούῃ Σειρήνοιινι.

Tantis igitur dotibus exornasti aedificium illa domo vere dignum, quae tibi in·
proferendis talium scientiarum terminis domesticum praetulit exemplar, virum illum cuius
praeclara scripta, suo saeculo maiora, temporibus magis faustis mox (uti speramus) in
lucem emittentur ⁹ ς quae te ipsum ita nostris ascripsit alumnis, ut, in studiis Academicis
fortiter et feliciter excolendis, non modo annis iuvenilibus iuventuti patriciae exemplar

exstiteris, sed matura etiam aetate non recusaris praeesse nostrae, atque adeo prodesse,
reipublicae. Vale.

Datum e Senaculo
die XX110 Novembris
A.S. MDCCCLXXV113.

Academia Cantabrzggienszk Instituta A rclzaeologz‘co Imperii Germanici S. P. D.

(534) CUM nuper nobis nuntiatum sit, societatem vestram annum quinquagesimum
ex quo in Capitolio condita est, propediem celebraturam esse, placuit Senatui nostro
litteris publice scriptis ultro vobis ostendere, vestro cum gaudio nos quoque velle con·
sociari. Ut enim omnes, qui artium liberalium studiis excolendis dediti sunt, necessi—
tudine quadam inter sese continentur ; ita vestra praesertim societas cum omnibus, qui
ubique sunt antiquitatis studiosi, eo artiore vinculo coniuncta est, quod plus quam unius
populi a viris primariis ipsam originem duxit. Nobis certe vobiscum vetus hospitium
propterea intercedit, quod inter primos socios (ne plures commemoremus) unum nume-
rastis ex alumnis nostris, virum clarum Gulielmum GelI, atque inter ipsos conditores
habuistis virum egregium, non uno nomine cum Britannis feliciter consociatum, Carolum
Bunsen.

Exteris igitur cum gentibus tot annos litterarum commerciis coniuncti, quam multos
multorum labores dispersos in unum collegistis, collectos rursus in communem usum
distribuistis! Litterarum de republica quam bene meriti sitis, testantur acta vestra
singulis mensibus edita, testatur annalium vestrorum series, testantur artium antiquarum
monumenta monumentis litterarum vestro consilio mandata. Vestro auxilio, artes
Etruriae, diu sepultae, rursus e terra exstiterunt 3 Pompeiorum picti parietes, vestro

¹ Odyssey, xii 52; a reference to the ‘double siren’. 2 The Electrical Researches of Henry
Cavendish (17 31—1810)‚ grandson of the second Duke of Devonshire‚ were edited by J. Clerk Maxwell in
1879. 3 Letter of thanks to His Grace the Chancellor (William Cavendish, seventh Duke of
Devonshire) for his munificent gift of a complete apparatus of scientific instruments for the Cavendish
l[salboratory. See Regiorzier, 20 May 1876, p. 496 f, and 15 May 1877, p. 433 f (Cyclops forge, and ‘Helm-
o tz's double siren', c. .

236

