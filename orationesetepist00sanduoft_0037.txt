Thomas Hemy Huxley. Henry Clzfton Sorby.

(24) Academi inter silvas qui verum quaerunt, non modo ipsi veritatis lumine vitam
hanc umbratilem illustrare conantur, sed illustrissimum quemque veritatis investigatorem
aliunde delatum, ea qua par est comitate excipiunt. Adest vir cui in veritate exploranda
ampla sane provincia contigit, qui sive in animantium sive in arborum et herbarum genere
quiequid vivit investigat, ipsum illud vivere quid sit, quali ex origine natum sit 3 qui
exquirit quae cognationis necessitudo, inter priores illas viventium species et has quae
etiam nunc supersunt, intercedat. Olim in oceano Australi, ubi rectis ‘oeulis monstra
natantia’1 vidit, victoriam prope primam, velut alter Perseus, a Medusa reportavit; varias
deinceps animantium formas, quasi ab ipsa Gorgone in saxum versas, sagacitate singulari
explicavit3 vitae denique universae explorandae vitam suam totam dedicavit. Physicorum
inter principes diu honoratus, idem (ut verbum mutuemur a Cartesio illo cuius laudes
ipse in hac urbe quondam praedicavit) etiam ‘ metaphysica ' honore debito prosecutus est.
Illum demum liberaliter educatum esse existimat qui turn ceteris animi et corporis
dotibus instructus sit, tum praesertim quicquid turpe sit oderit, quicquid sive in arte sive
in rerum natura pulchrum sit diligat2. Neque tamen ipse (ut ait Aristoteles) ‘animalium
parum pulchrorum contemplationem fastidio puerili reformidat '³, sed in perpetua
animantium serie hominis vestigia perscrutari conatus, satis ampla liberalitate in universa
rerum natura ‘humani nihil a se alienum putat'4. Duco ad vos virum intrepidum,
facundum, propositi tenacem, THOMAM HENRmUM HuxLEv.

(25) Quam magna est rerum natura, in magnis quam immensa, in minimis quam
magna. Quam multa miracula, antiquis ignota, illis nuper ostendit qui minuta curiositate
arcana illa, quae oculorum aciem fugiunt, instrumentorum novorum auxilio perscrutantur.
Hic autem'ille est qui, et terrestrium et de caelo delapsorum lapidum investigandis
elementis primis, primus inter Britannos talium instrumentorum usum accommodavit.
Nuper Societatis Geologicae praeses electus, annorum triginta labores oratione cumulavit in
qua vere marmoreum sibi monumentum exegit. Illud vero acutissimum quod crystallis
etiam minutissimis exploratis, in quibus (ut fit) pars altera est aquae plena, altera aeris
quoque vacua, olim indicavit qua potissimum caloris temperie inclusa illa aqua
totum illud vacuum implere, quo potissimum rerum statu saxum illud, quondam
ignibus prorsus liquidum, primum durescere potuisset. Scilicet crystallum illud (ut
Claudianus ait)

‘non potuit toto mentiri corpore gemmam;
sed medio mansit proditor orbe latex.

auctus honos; liquidi crescunt miracula saxi
et conservatae plus meruistis aquae'⁶.

Suo phaselo vectus quot maria mox lustrabit, in terra iam pridem unum saltem Argonau-
tarum, qui terram oculis penetrabat, eatenus aemulatus, quod in intima saxorum materia
perspicienda, ipse oculo potuit ‘ quantum contendere Lynceus '⁶.

Duco ad vos HENklcUM Cer'rON Sonssv.

¹ Horace, Carm. i 3, 18. ² Lay Ser-mons, p. 30.
³ Aristotle, De Partibus Animalium, i 5. ⁴ Terence, Heaut. 77.
⁶ Claudiam 33 (58), 3—6. ⁶ Horace, Epp. i 1, 28.

S-S. 17 3

