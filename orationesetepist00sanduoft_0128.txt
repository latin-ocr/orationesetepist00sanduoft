P. T schazkowsky. A rrzgro Boito.

, Quid autern Schillerus?

‘ vita sit in statuis; spirare poemata possint;
ipsum animum callet Musica sola loqui’1.

Duco ad vos MAXIMILIANUM BRucn.

(217) Russorum ex imperio immenso hodie ad nos delatus est viri illustris, Rubin-
steinii‚ discipulus insignis, qui neque Italiam neque Helvetiam inexploratam reliquit,
sed patriae carmina popularia ante omnia dilexit. Ingenii Slavonici et ardorem fervidum
et languorem subtristem quam feliciter interpretatur! Musicorum modorum in argu-
mentis animo concipiendis quam amplus est! in numeris modulandis quam distinctus ! in
flexionibus variandis quam subtilis! in orchestrae (ut aiunt) partibus inter se diversis una
componendis quam splendidus 2² Talium virorum animo grato admiramur ingenium illud
facile et promptum, quod, velut ipsa rerum natura, nulla necessitate coactum sed quasi
sua sponte pulcherrimum quidque in luminis oras quotannis submittit. Audiamus Pro-
pertium :—

‘auspice quot submittit humus formosa colores:
et veniunt hederae sponte sua melius ’³.

Etiam nosmet ipsi hodie fronti tarn felici hederae nostrae corollam sponte imponimus.
Duco ad vos PETRUM Tsannzowsxv.

(218) Italiae inter decora libenter nominamus vatem eximium, qui Musarum munere
duplici donatus, non. modo in arte musica sed etiam in carminibus condendis famam
insignem est adeptus⁴. Qui pro patria olim fortiter pugnavit, idem musica in arte etiam
exterarum gentium ingenia conspicua ea qua par est reverentia respicit⁵. Quod ad opera
praeclara ab ipso conscripta attinet, fatebitur fortasse nimium diu in scriniis suis inclusum
tenuisse Neronem ς est etiarn, ni fallor, ‘scriptus '‚ ‘necdum finitus Orestes'⁶: quantam
autem ex utroque laudem aliquando adepturus sit, operum priorum ex omine licet con·
fidenter augurari. Argumenta vero, a poeta tam eximio de Hamleto, de Othello, de
Falstafio denique conscripta, numeris musicis ab aliis egregie consociata sunt⁷. Ipse
Mephistophelis personam plus quam semel egregie est interpretatus, in Musis colendis non
alios imitatus, sed ubique sui ingenii motus proprios secutus. Nemo certe poetae maximi
Germanici, Mephistophelis scriptoris celeberrimi, monito illi melius obtemperavit :—

‘ipsum pectore prodeat necessest,
quidquid pectora permovere sumet '⁸. Ἴ

Fortasse etiam alios suo tempore laudabimus⁹z hodie Musarum numero contenti,
artis Musicae praesertim inter praeconia novem virorum illustrium laudes terminamus.

Duco ad vos ARR1G0 Borro.

¹ B. H. Kennedy‚ Between Whiles, p. 81, translated from Schiller's epigram on Tonkunst:—‘ Leben
athme die bildende Kunst, Geist fordr’ ich vom Dichter; Ι Aber die Seele spricht nur Polyhymnia aus ‘.
² E. Dannreuter in Grove's Dict. ed. 1. ⁸ Propertius, i α, 9 f. ⁴¹ Il libro dei Versi etc. ⁵ Bach,

and esp. Beethoven, Mendelssohn, and Wagner. ⁶ Juvenal, i 6. ⁷ Amleto (for F accio), Otello and
Falstaflo (for Verdi). Β Η, Α. J. Munro, T ranslations (1884), no. 1, from Faust, Part 11, Act iii,
⁴ Denn es musz von Herzen gehen, Was auf Herzen wirken soll ’. ⁹ eg. Grieg, no. 2²3 infra.

108

