Jolm Mormk. Willz'am Dalrymple Maclagan.

(14) In his sedibus saeculorum priorum munificentia doctrinae dedicatis atque
recentioribus disciplinis melius indies accommodatis, antiqua respicimus et veneramur
vetera, sed idem inter recentiora optimum quidque fovemus et nova <modo vera sint) non
reformidamus. Quanto igitur cultu digna est illa praesertim scientia, quae ipsa nuper in
ordinem redacta, orbis terrarum explorat antiquitatem, quae prioris aevi vestigia saxis
impressa indagatur, quae monumenta vetusta rupibus insculpta interpretatur, quae illas
denique rerum species quae antiquitus vivebant cum his quae hodie supersunt comparat.
Quanta etiam laude vir hic dignus est, qui annos quadraginta, magnum vitae spatium, illi
scientiae excolendae impenderit 3 qui viginti annos inter Londinienses professoris munere
functus sit 3 qui nobis denique eo artiore vinculo sit coniunctus, quod ipse geologorum
Britannicorum quotquot nunc vivunt eruditissimus, duo annos illius viri erat vicarius, qui
aequalium suorum diu superstes, non recentiorum modo disciplinarum lumen sed priscae
etiam virtutis exemplar nobis praeferebat, Nestor ille noster, Adamus Sedgwick.

Geologiae quidem studiosis satis notum est huius viri magnum illud opuS, in quo tot
antiquae vitae monumenta e rupibus effossa per seriem recensentur 3 sed omnes sibi eo
pmesertim nomine obstrinxit, quod neque laudis neque lucri avidus suos fontes omnibus
patere passus est, quodque e suae scientiae finibus in illas artes egressus est, quae ad
communem vitae utilitatem pertinent, illud unice verum arbitratus, scientiam artis
expertem sibi soli vivere, artem scientia nixam universo generi humano magno in
perpetuum esse adiumento.

Iure igitur post tot annos laboribus assiduis deditos professoris emeriti titulo inter
suos ornatus est, felix laborum praeteritorum memoria, felix etiam successore suo¹ ς iure a
nobis Artium Magister hodie salutatus, quasi ex alto mari in portum placidum vectus, hac
saltem laureola nunc demum coronatur,

‘ ceu pressae cum iarn portum tetigere carinae,
puppibus et laeti nautae imposuere coronas’⁹,

Ceterum nobis vix necesse est coram illo plura dicere, cui lapides quoque muti
loquuntur ς quod si talis viri laudes prorsus tacuissemus, prope ipsa saxa (nisi fallor)
indignabunda reclamare voluissent.

Duco ad vos IOANNEM Mortuis.

11 June 1878

(15) CAMUS noster alumnum luget, maeret collegam episcoporum ordo, optimum
episcopum, patriae haud ita pridem redditum, nune prorsus ereptum terris, non modo ipsa
Britannia sed coloniarum quoque Britannicarum remotissimae desiderant, omnes denique
boni qui ubique sunt amissum queruntur virum vere nobilem GEORGIUM AUGUSTUM
SanvN. Magnum profecto est patriam ipsam et colonias tam remotas communi amore
coniunxisse, regiones tam diversas uno devinxisse desiderio.

In longinquo illo eaelo, ubi primum trans regionem late patentem episcopi illius lux
sola fulgebat, septem stellae postea effulserunt, septem provinciis septem praesides sunt
praepositi. Atqui stella alia ab alia splendore differt5 astronomis certe notum est, inter

² Thomas George Bonney. ² Virgil, Georg. i 303.

1 1 2—2

