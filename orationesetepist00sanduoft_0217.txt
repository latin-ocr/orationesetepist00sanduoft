J. R. Corm’slz. H.J.H. Duke T saz‘ Tse.

episcopis quinque merito est electus. Adest Collegii Pembrochiani scholaris, vir et divinis
et humanioribus litteris excultus, in laboribus sacris in Anglia septentrionali diu spectatuS,
et insulae Australiae ad provinciam Australem nuper vocatus. Collegium vero eximium
illud, Reginae Elissae tempore ‘domus antiqua et religiosa' a Regina ipsa appellatum,
Collegii episcopalis gloriam etiam in saeculo nostro plus quam semel renovavit. Etenim,
episcopatus munere ornatus, ex alumnis eius unus ad Angliam septentrionalem, alter ad
solis orientis regionem haud ita pridem missus est¹‚ tertius denique ad Austros auspiciis
optimis propediem proficiscetur. Dum orbis terrarum in tot partibus et hos et alios ex
alumnis nostris laboribus sacris intentos contemplamur, Vergili verbis usi, non sine
superbia quadam exclamare possumus :—‘ Quae regio in terris nostri non plena laboris !’²

Duco ad vos virum reverendum, ARTHUR'UM NUTTER THOMAS, episcopum de
Adelaide haud ita pridem electum.

1 5 Feb. 1906

(432) Commu Sidneiani ex alumnis, archiepiscopi nomine³ haud ita pridem ornati,
laetamur alterurn nuper episcopum esse consecratum. Adest vir a comitatu Devoniensi
oriundus, qui Collegii illius et socius et decanus et praeceptor olim acceptissimus, postea
per annos plurimos in Cornubia praesertim laboribus sacris non sine laude institit.
Idem ecclesiae cathedrali T turonensi aedificandae plurimum profuit 3 inter ecclesiae
canonicos primos honoris causa est adscriptus, et archidiaconi munere merito ornatus.
Inter nomina autem ab episcopo primo Truronensi canonicorum sedilibus assignata,
Sancti Germani nomen prope primum exstitit, qui olim ab ecclesia Britannica bis e Gallia
vocatus⁴‚ doctrinae sedem eximiam plus quam unam inter Britannos condidisse dicitur⁶.
Laetamur episcopo novo Sancti Germani nomen a vico esse datum, ubi ecelesiae veteris
in tabulis episcoporum Cornubiensium duodecim nomina inscripta sunt⁶. Alumnus vero
noster, Britanniae occidentali per vitam prope totam deditus, in episcopo Truronensi
adiuvando etiarn in posterum erit sine dubio ‘vel occidentis usque ad ultimum sinum'
semper paratus progredi⁷. -

Duco ad vos virum admodum reverendum, IOANNEM RUNDLE CORNISH, Sancti
Germani episcopum consecratum.

24 May 1 906

(433) IMPERH Sinensis inter legatos insignes, Imperatoris consobrinum illustrem,
virum genere antiquo et nobili oriundum, qui, velut alter Anacharsis, gentium exterarum
institutis explorandis designatus, ad litora nostra nuper feliciter advectus est, Academiae
totius nomine ea qua par est observantia iubemus salvere. Abhinc annos plus quam
sexcentos, quo tempore Collegiorum nostrorum omnium antiquissimum conditum est⁸‚

¹ The Bishop of Wakefield (no. 168), and the Bishop of Japan (no. 96). ² Aen. i 560. ⁸ Robert

Machray, D.D., First Archbishop of Rupert’s Land, 1893. ⁴ On the two visits of Germanus, Bishop
os Auxerre (418-448), see Baeda Hist. Eccl. i 17 and αι. ⁶ The colleges of Llancarvan and Llanilltyd
(Rice Rees, Essay on the Wlslz Saints, 1836, p. 122). ⁶ From c. 1000 to c. 1100. ⁷ Horace,
Epodesi 13. ⁸ Peterhouse founded, 1284.

197

