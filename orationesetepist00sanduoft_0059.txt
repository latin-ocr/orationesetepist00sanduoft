Matthew Α rnola'. Wz'llz‘am Watson Goodwz'n.

proeliatus est². Nuper denique, Britannorum armis· trans Indum militantibus, huius
auspiciis explorator plurimus e septentrionali Indiae parte ad occidentem solem trans-
missus,
‘ Hesperios audax' venit ‘metator in agros'2.
Vobis praesento Societatis Regiae socium, virum de plurimis scientiis praeclare
meritum, IAcossuM ΤΗΟΜΑΜ WALKER.

(71) Salutamus deinceps criticum egregium, sed eundem poetam eximium 3 virum et
litterarum laude illustrem, et in laudandis litteris (ut ipsi meministis³) insignem 3 qui totius
Europae sive in litteris sive in ludis litterariis, quicquid optimum est, imitandum Britannis
identidem proposuit 3 qui ipse in pedestri scribendi genere stili lucidi, dulcis, lepidi,
admirabile exemplar omnibus praebuit. Quam suaviter subamarus est quotiens Attico
quodam lepore et salibus quicquid insulsum est irridet, Graeca quadam elegantia quiequid
barbarum est contemnit. De gravioribus vero argumentis, quanto animi candore, quanta
subtilitate, disputat. Idem poeta quam venustus, quam varius. Non modo de Homero
in linguam nostram reddendo ex cathedra disseruit, sed ipse carmina Homericum aliquid
spirantia in voluptatem nostram conscripsit⁴. Tragoediam antiquam quam fideliter imitatus
est‘· 3 Musas Sicelides quam feliciter aemulatusss. Equidem crediderim Thamesin ipsum
inter rura illa fluentem, ubi poeta ipse natus erat, alumno suo exemplar suum praetulisse,
suum ingenium inspirasse 3 qui amnis, poetarum laudibus celebratus, tranquillus at non
tardus it, profundus at pellucidus idem est⁷.

Vobis praesento virum et suo et patris et Academiae Oxoniensis nomine nobis
dilectum, MATTHAEUM ARNOLD.

(72) Quantum miratus esset litterarum Graecarum lumen illud, Plato, si providere
potuisset, fore aliquando ut vir quidam, cuius maiores libertatis asylum trans aequor
Atlanticum petissent, in Atlantide nova Graecas litteras maxima cum laude doceret, et in
ipsa Europa nomine et fama notesceret 3 postea Athenas ipsas inviseret, propter Cephisi
marginem Academiae ipsius inter umbras ambularet, artium Graecarum monumenta con-
templaretur3 deinde Asiae litora archaeologorum laboribus illustrata praetervectus, ipsius
Troiae vestigia perscrutaretur ; postremo ad insulam, ipsa Sicilia multo maiorem ultra
Herculis columnas in septentriones spectantem, transvectus, ab alia Academia hospitio
exciperetur, ubi et geometriae et grammaticae studia in honore haberentur, ubi ipsius
denique Platonis scripta laudarentur, lectitarentur, assidue explicarentur. Haec omnia si
Plato ipse prospicere potuisset, libenter confessus esset, non inter Graecos tanturn suos,
sed in aliis quoque gentibus τὸ φιλομαθὲς inesse⁸.

Vobis praesento Academiae Cantabrigiensis Transatlanticae nobiscum coniunctissimae
praeceptorem φιλομαθέστατον, virum de grammatica Graeca praeclare meritum, Professorem
Goonwm.

² Sieges of Mooltan (1848), and Delhi (1857). ² Lucan, i 382. ³ Literaturc and Science,
Rede Lecture, 1882. ⁴¹ Sokrab and Rustum. ⁶ Merope. ⁶ The Scholar·Grjt>sy,
and Thyrsis. ⁷ ⁴ Though deep. yet clear3 though gentle, yet not dull '‚ Sir John Denham, Cooper'5
Hill, 1913 cp. no. 4. Β Plato, Rep. ⁴35 Ε.

39

