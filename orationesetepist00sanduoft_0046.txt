J. Lz’ster. D. C. O‘Connor. s. Simon. A. Wood.

(45) Quam multa, quae antiqui temeraria quadam coniectura fortuito assecuti sunt,
nunc demum hodiernae scientiae experimentis vera esse constat. Ipse Lucretius olim
divinaverat morbos idcirco generari ‘ nimirum quia sunt multarum semina rerum, et satis
haec tellus nobis caelumque mali fert, unde queat vis immensi procrescere morbi'¹.

Atqui usque ad recentem memoriam incerti errabant medici, ut eiusdem verbis utar,
‘ expertes opis, ignari quid volnera vellent '2. Nunc autem, sicut nostis ipsi, per Europam
totam, chirurgi fere omnes Machaonis nostri praeceptum illud praeclarum sequuntur,
scilicet in volneribus sanandis nihil magis prodesse, quam noxia illa rerum primordia
summa cura arcere. Itaque cum tanto viro nos quoque libenter foedus icimus, dextraeque
illi intrepidae dextram hospitio iungimus. Duco ad vos IOSEPHUM L1sTER.

(46) Magnum est insularum Britannicarum medicis in consilio deliberantibus summa
cum dignitate praefuisse ; felix officio suo optime functum, successori dignissimo munus
reddidisse. Quis autem nobis debet esse coniunctior quam is qui nuperrime reipublicae
medicae gubernacula illa uni e professoribus nostris tenenda tradidit ?⁸ Illi vero e portu
iam solventi, nemo magis favere potest quam hic qui ex alto in portum invectus est, ipse
in Collegio Professor prope celeberrimum Hiberniae portum posito. Ο si umquam inter
nemora portui illi vicina, lapidem illum fabulosum, saxum illud eloquentiae, oratori vestro
contigisset osculari3 tum profecto tot et tantos viros ea qua par erat eloquentia laudare
potuisset. Ceterum, utcumque haec sunt, praesento vobis Professorem venerabilem,
Praesidem optimum, Doctorem O‘CONNOR.

(47) Adest deinceps vir de sanitate populi nostri tuenda atque augenda optime
meritus. Quod si huius viri laudes, sicut meministis, etiam ab exteris gentibus palam
praedicatae sunt, quanto magis ab ipsis Britannis tot beneficiorum auctorem animo
gratissimo commemorari necesse est. Ipsum Ciceronem in libris illis quos de legibus
composuit, scripsisse recordamur, populi salutem supremam esse legem‘- Ergo iure
optimo Legum Doctorem hodie creamus virum de populi salute praeclare meritum, virum
litterarum quoque laude insignem, IOANNEM S1MON.

(48) Claudit seriem nostram ANDREAS Woon, vir Caledoniae ex Athenis Academiae
nostrae spatiis allatus, quem non modo Minervae Medicae sed ipsarum etiam Musarum
inter cultores esse iuvat. Meminit fortasse Vergilianum illum Iapim, cui Apollo ‘ citharam
dabat ', ‘scire potestates herbarum usumque medendi' maluisse⁶; sed suo ipsius exemplo
probavit ‘dulce' illud ‘laborum lenimen' cum arte medendi esse consentaneum³.
Recordatur certe Horatium illum suum, Apollinem ipsum laudare, non modo quod
‘salutari levet arte fessos corporis artus '‚ sed etiam quia ‘novem Camenis acceptus' sit⁷.

Restat ut vos omneS, qui sociorum vestrorum laudes tanta benevolentia audivistis,
tanto plausu excepistis, Academiae nomine valere iubeamus. Ipsum Medicinae Patrem

¹ Lucretius, vi 662 f. 2 ib. v 998. ⁸ G. M. Humphry.
‘¹ Cicero, De Legibus, iii 8. ⁵⁷ Ξίαῑὲφιὲ, ἑξέτει.. 6>ῗὶίἱὶ39ᾶ ⁶ Carm. i 32, 15.

26

