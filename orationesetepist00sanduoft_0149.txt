Herbert Matlzer.

compressa, ductoris tamen providi vota non fefellit, sed, mobili in glacie immobilis
,inhaerens ad ulteriora sensim delata est? Navem illam, navisque rectorem1, ipsum
Vergilium praedixisse crediderim :—

‘ alter erit tum Tiphys et altera quae vehat Argo
delectos heroas '⁹.

Quis autem pro rei dignitate laudare poterit par nobile illud comitum³‚ qui, nave ipsa
relicta, glaciei asperrimae per solitudines immensas audacter progressi, in regionem tandem
pervenerunt orbis terrarum vertici septentrionali proximam, quo ex ipsa mundi origine
nulla hominum vestigia prius umquam penetraverant⁴P Etiam arctoi pelagi tum demum
patefacti de navita primo Horati verba licet usurpare:

‘illi robur et aes triplex
circa pectus erat qui fragilem truci
commisit pelago ratem'⁵.

Talium virorum exemplo admoniti discimus nihil magnum, nihil memorabile, nisi
labore longo curaque infinita posse perfici. Talium virorum in orbe terrarum explorando

providentia et fortitudine verba poetae Romani futura vaticinantis denuo vera reddita
sunt :—

‘ venient annis saecula seris
quibus oceanus vincula rerum
laxet et ingens pateat tellus,
Tethysque novos detegat orbes
nec sit terris ultima Thule’⁸.

Duco ad vos FRmTJoF NANSEN.

10 June 1897

(262) Occmmms in sinu remoto, insularum nostrarum quasi in ipso limine, iacet
insula a Christophoro Columbo abhinc annos quadringentos primum detecta, etnon modo
navis suae ex nomine, sed etiam ecclesiae cathedralis Hispalensis e sacello quodam,
Sancta Maria Antiqua, vel (ut Hispanico nomine breviore utar) A nttgua nuncupata. Ibi,
insularum plus quam decem sede episcopali constituta, abhinc annos quinque et quinqua-
ginta episcopus primus consecratus est· Hodie vero ex alumnis nostris unum, sedis
eiusdem episcopum quintum nuper electum, Senatus nomine libenter salutamus, virum
laboribus sacris etiam in Caledonia et Americae Septentrionalis in partibus⁷ spectatum
probatumque, qui ad munus tam honorificum, tam laboriosum, divinitus vocatus, vocem
vocantis persequi est paratus, ‘ vel occidentis usque ad ultimum sinum '⁸.

Vobis praesento virum admodum reverendum, Trinitatis Collegii quondam discipulum,
HERBERTUM MATHER.

¹ Captain Sverdrup. ² Ecl. iv 34. ι ³ Nansen and Johannsen. ⁴¹ Farthest North,
1897 (860 13·6'; 6 April, 1895). ⁶ Carm. ι 3, 9. ⁶ Seneca, Medea, 378 f. ⁷ Newsoundland,
Nova Scotia‚ and Inverness. Β Horace, Epod. 1, ¹3·

S. s. 129 17

