Dr A tkz’nson.

observantiae et amicitiae testificandae eausa, ex alumnis nostris unum, virum studiis et
mathematicis et theologicis excultum, provinciae Victoriae Archiepiscopum‚ legatum
nostrum nominavimus, qui Universitatem nostram apud vos ea quae par est dignitate
repraesentet, et has litteras sigillo nostro communi obsignatas Cancellario vestro reddat¹.
Vestro vero in sigillo venientis aevi auspicium optimum indicare nobis videtur Iris illa
stellarum Australium in luce conspicua, cuius sub pedibus vatis Romani verba illa famae
futurae praescia, Pos'rERA eREscAM LAUDE, inscripta sunt2. Haec autem epistola, bene-
volentiae nostrae nuntia, quae propediem ad Austros maria magna transvolabit, vota nulla
meliora ad vos potest perferre, quam ut caeli sidera omnia sint semper vobis propitia,
ipsique etiam in posterum laude perpetua crescatis. Valete.

’ Datum Cantabrigiae
mensis Ianuarii die xviiio
A. S. MCMV10.

Viri reverendo et venerabili

EDVARDO ΑΤΚΙΝ8οΝ, 8.Τ.Ρ.,

Collegit· de Clare Magistro
salutem plurimam dicit Senatus Cantabrtg’zlenstk.

(573) CUM nuper annos quinquaginta feliciter exactos esse constet, ex quo Collegii in
custodiam tuam traditi auspiciis optimis Magister es electus, nihil hodie praestantius esse
arbitramur quam ut tibi, vir venerabilis, et Collegio tuo eximio, de re tam laeta ex animo
gratulemur. Abhinc annos quattuor et sexaginta in litteris humanioribus honores summos
adeptus, aequalium· tuorum pari insigni proximus es renuntiatus, quorum alter iuris
Britannici decus, alter studiorum Latinorum lumen postea enitebat⁸. Ipse interim non
modo Collegio tuo praesidium ac decus diuturnum exstitisti, sed etiam Academiae totius
consiliis identidem lumen attulisti. Per annos plurimos et Preli Academici Syndicis
praepositus et inter Consiliarios nostros praecipuos numeratus, nostra saltem memoria
solus omnium sedecim annorum in spatio quinquies Procancellarii munus summum summa
dignitate, summa comitate, summa morum integritate ornavisti⁴. In negotiis vero Aca-
demicis ad finem felicem perferendis plurimum nobis profuit rerum memoria illa, qua
praesertim excelluisti3 profuit etiarn in Collegii tui statutis antiquissimis laudata illa
‘ experientia, quae rerum omnium est Magistra’⁶. Ergo tot annos a te Magistri in munere
felicitatis perpetuae velut uno tenore exactos tibi libenter hodie gratulamur. Nihil autem
auspicatius in praesentia exoptare possumus, quam ut in posterum sit tibi, nec tibi soli, per
longum dierum spatium placida et serena senectus, utque vitae terrestris in tempore
vespertino caeleste lumen plurimum supersit. Vale.

Datum e Senaculo
mensis Ianuarii die xviii⁰
A. S. McMV10.

¹ Henry Lowther Clarke, D.D.‚ no. 360 supra. ² Horace. Carm. iii 30, 7. ⁸ Classical
Tri ‚ 18423 Hon. G. Denman, Trin.; Mum-o, Trin.; Atkinson, Clare. ‘¹ Vice-Chancellor‚ 1862,
18 , 186 , 1876, 1877. Dr Cookson, Master of Peterhouse‚ was five times Vice·Chancellor iu hventy-
six years 1848-73). ³ Regula Aulae dc Clare (1359), 1. 3.

263

