Charles Τ odd. Douglas McKenzz'e.

nomina honore debito recordamur1, tum huiusce Academiae ab alumnis novo robore con-
firmatum est². Ex alumnis autem illis primus erat ille idem, quem post stipendia dura
fortiter exacta hodie ad nos paulisper reducem salutamus, quemque in provinciam novam
propediem profecturum hodie ex animo iubemus valere. Scilicet valetudine iniqua ab
India repulsus, ter conatus erat castra tam diu dilecta revisere, ter e manibus ipsis spes
irrita recesserat3 tum vero audita est vox ad Orientis insulas remotissimas vocantis, neque
miles noster, qua est fortitudine, vocem illam sequi recusavit. Ergo ecclesiae Anglicanae
inter Iaponenses episcopus nuper consecratus, sedem illam remotam omnium bonorum
precibus votisque comitatus petet. Neque solus, uti speramus, maria magna transibit3
adsint duci et signifero nostro proficiscenti commilitones fidelissimi 3 adsit eidem excubias
illas longinquas toleranti contubernalium fida et fraterna cohors. Videat iuventus nostra,
ne quid militi nostro adiumenti desit.

Vobis praesento Episcopum Iaponensem, Episcopi filium, Collegii vere Episcopalis
socium, EDVARDUM BchERS‘rETH.

11 March 1886

(97) ILLUM nobis hodie redditum salutamus, qui abhinc annos plus quam triginta,
primum in colle vicino, deinde Thamesis prope ripam, caeli nostri sidera summa cura
observabat. Idem postea maria lata emensus, poli Australis stellas nobis ignotas diligentia
non minore est perscrutatus. In utraque igitur orbis terrarum parte, industria et virtute
eadem insignis, caelum tantum, non animum mutavit. Neque vero caelestia con-
templatus, terrestria neglexit, in colonia illa remota, non caelo tanturn observando, sed
tabellariis quoque publicis regendis praepositus. Scilicet in caelo contemplando expertus
orbes inter sese distantes admirabili quadam vi sese invicem attrahere, idem laboribus
illis operam dedit, ex quibus homines quoque inter sese distantes epistolarum
commercio propius adducerentur. Sed ne scriptarum quidem epistolarum celeritate
contentus, de coloniis illis omnibus et inter sese et cum Britannia ipsa vinculo quodam
coniungendis bene meritus est. Huius enim auspiciis, partim huius ipsius ductu, trans
totam Australiam, per regionem aditu difficillimam, non minus quam vicies centena milia
passuum late patentem, catena quaedam electrica serie perpetua porrecta est. Talium
virorum laboribus, utinam coloniae illae a nobis remotissimae, vinculis indies artioribus
inter sese consociatae, cum ipsa Britannia foedere novo in perpetuum duraturo con-
iungantur.

Vobis praesento CAROLUM Tom).

10 June 1886

(98) Nosns omnes, nonnulli vestrum nuper vidistis, ecclesiam illam Verulamensem
militis Christiani, Sancti Albani, memoriae consecratam. In ecclesia illa, unde doctrinae
lumen tarn diu effulsit, miles noster primis doctrinae rudimentis imbutus est⁸. Nostis

¹ Rev. Thomas Skelton, Rev. R. R. (and Mrs) winter, and Rev. J. H. Crowfoot. ² Cambridge
Mission to Delhi, founded in 1876-7. ⁸ Until 1870, the Lady Chapel of the Abbey Church of St
Alban’s was used· as the ⁴ Grammar School of King Edward VI ’-

53

