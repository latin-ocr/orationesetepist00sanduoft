Henry sames Malthew. Archz'bald Lz'versz'dge.

perspicacem, quarn candidum, quam urbanum sese praebuit. Quanta alacritate olim
inter populares suos occidentales Darwini nostri solem orientem primus omnium salutavit,
arbitratus idem doctrinam illam de formarum variarum origine causam aliquam primam
postulare, et fidei de numine quodam, quod omnia creaverit gubernetque‚ esse con-
sentaneum. Viro tanto utinam contingat, ut opus illud ingens, quod Americae Borealis
Florae accuratius describendae olim dedicavit, ad exitum felicem aliquando perducat.
Illum interim, qui scientiam tam pulchram suis laboribus, sua vita, tarn diu illustravit,
usque canam ad senectutem, ut poe'ta noster ait, ‘vitae innocentis candidum florem
gerens '¹,—illum, inquam, his saltem laudis flosculis, hac saltem honoris corolla, libenter
coronamus.

Plurimos in annos Academiae coronam illustriorem reddat Florae sacerdos venerabilis,

AsA GRAY.

27 Oct. 1887

(124) QUAM libenter hodie Collegii maximi alumnum, Christi militem, salutamus,
qui stipendiis sacris inter Indos approbatus, Indiae regionis ipsius episcopus designatus
est, quam Alexander ille magnus olim victoria lustravit. Scilicet inter Hyphasin flumen,
Alexandri itinerum terminum, et fabulosi illius Hydaspis ripas, victoriae non unius
conscias, militis nostri praetorium propediem collocabitur. Mox in castra illa longinqua
rediturus, saepenumero, nisi fallor, militiae suae rudimenta prima prope Carnum posita
animo grato respiciet 3 in excubiis illis sacris procul occupatus, et vestro et omnium
bonorum auxilio fortiter adiuvabitur,- tanto denique itineris spatio a nobis divisus, sed
idern imperii non orbis terrarum finibus terminati minister constitutus, ex ipso Hyphasis
sui margine vosmet ipsos Alexandri verbis, Alexandro felicior, non frustra alloquetur: ‘ Vos
oro quaesoque ne alumnum commilitonemque vestrum deseratis ²².

Duco ad vos archidiaconum venerabilem, viri optimi³ successorem dignum, HENRICUM
IACOBUM MATTHEw.

(125) Nuper in hoc ipso loco Academiae Sydneiensis procancellarium, iudicem
sapientem, honoris causa salutavimus⁴ 3 hodie Academiae eiusdem e professoribus unum,
unum ex alumnis nostris, nobis paulisper redditum, non minore animi voluptate iubemus
salvere. Christi Collegio abhinc annos septendecim adscriptus, quamquam nullo adhue
gradu Academico inter nosmet ipsos ornatus erat, audivit tamen scientiae vocem ad
coloniam nostram remotissimam vocantis, vocantemque secutus, primum mineralogiae,
deinde etiam rei chemicae, professor inter Sydneienses nominatus est. Illic insignia eius
et in scientias illas et in coloniam nostram et in Academiam Sydneiensem merita, inter
peritos satis nota esse constat. Cuius rei ut unum saltem exemplum proferam, colonis illis
nostris, de provinciae suae metallis anxie quaerentibus, dedit noster identidem responsa
civitati salutaria ς scilicet nunc quoque, velut olim in ipsa Roma, sapientis domus est

¹ ‘Wearing the white flower of a blameless life’ (from Tennyson's Dedication o the layas).
² Curtius, ix 2, 28. ³ Thomas Valpy French, first Bishop of Lahore, 1877-87. ⁴ 0. 119 supra.

64

