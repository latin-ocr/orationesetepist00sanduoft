H. J. Molony. S. R. Ray.

multorum oculis sunt manifesta atque aperta. Berolinensibus praesertim patet Insti-
tutum illud magnum consiliis eius conditum3 talium rerum studiosis ubique terrarum
patet opus eius eximium sexies saltem in lucem editum¹. Virum igitur tam insignem
et salvere et valere hodie libenter iubemus, qui Faradaii in memoriam orationem inter
Londinienses propediem habiturus est, quique, studiorum communium consuetudine
nobiscum consociatus, eo artiore nobiscum vinculo coniunctus est, quod filiurn suum natu
maximum Universitati nostrae in scientia chemica erudiendum haud ita pridem com-
mendavit.

Duco ad vos virum in scientia chemica per orbem terrarum toturn illustrem,
Amnum! F1scHER.

5 Dec. 1907

(467) VESPERE proximo, in hoc ipso loco, annorum quinquaginta memoriam, Africae
interioris cum exploratoris praeclari nomine coniunctam, celebravimus'. Hodie vero, ad
alias orbis terrarum partes digressi, salutamus alumnum nostrum in Collegio vere
episcopal? educatum, qui in India interiore annorum septendecim experientia probatus,
imperii Sinensis ad provinciam mediam, episcopatus munere ornatus, propediem pro-
ficiscetur. Ibi habebit ante oculos episcopi prioris exemplar, habebit ducis iuius emeriti
auxilium, quem, et suo et fratrum suorum nomine nobis coniunctissimum, in hoc Senaculo
abhinc annos septem et viginti libenter laudavimus⁴. Ibi, huius diei non immemor,
alumnus noster nonnumquam recordabitur Cantabrigiae caros esse omneS, quorum auxilio
lux divina etiam ultimas orbis terrarum regiones penetravit, sive Africam interiorem lumine
aelesti illustrarunt, ‘ sive subiectos orientis orae Seras et Indos '⁶.

’ Duoo ad vos Collegii Pembrochiani alumnum, HERBERTUM IAcomm MOLONY,
episcopum Sinensem designatum.

12 Dec. 1907

(468) Lum litterarii hypodidascalum, virum dignitatem magis idoneam iam dudum
meritum, hodie ob singularem eius linguarum peritiam Artium Magistrum honoris causa
nominamus. Nostis Academiam nostram, primum abhinc annos undeviginti, deinde
abhinc annos novem, ad insulas quasdam contra Australiae partem septentrionalem
positas, scientiarum finibus proferendis, exploratores suos auspiciis optimis misisse.
Primo quidem ex itinere quicquid de incolarum linguis inter se diversis dux ipse collegerat
domumque rettulerat⁶, nemo hoc viro potuit melius interpretari, qui linguas in insulis illis
(quas numquam viderat) usitatas, scientiae amore ingenuo captus, diu domi didicerat.
Alteri autem itineri socius ipse additus, ex insulis illis philologiae spolia plurima reportavit,
quae in opere quodam immenso, e prelo nostro nuper in lucem edito, licet nobis admirari.
Ea vero omnia, quae opere in tanto tot linguarum de philologia comparativa ab hoc viro
disputata sunt, non nostrum est hodie coram vobis fusius explicare. Placet potius, viro

¹ Auleitun zur Darstellung organischer Prdparate. ² The fiftieth anniversary os Livingstone's
Senate House ture of 4 Dec. 1857. ³ Pembroke. ⁴ George Evans Moule, D.D.‚ no. 35 supra.
⁸ Horace, Carm. i 12, 55 f. Β Α. C. Haddon, in 1889.

211 27-2

