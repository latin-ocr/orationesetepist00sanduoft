Mandell C rezgrlzton. E dwara' Henry Bz'ckerstetlc.

5 Feb. 1885

(88) ANNo proximo, inter omnium gratulationes, Collegium antiquum, Reginae
Elissae temporibus fundatum, annum ab origine sua trecentesimum feliciter celebravit¹.
Collegii illius liberalitate, Academiae totius ad fructum, cathedra nova Historiae Ecclesi-
asticae inter nos docendae nuper dedicata est. Hodie igitur Academiae totius nomine
salvere iubemus Historiae illius Professorem primum Cantabrigiensem, Collegii anti- .
quissimi Oxoniensis quondam socium, virum laboribus sacris spectatum probatumque,
litterarum denique in republica inter historiarum scriptores merito laudatum. Nostis
ipsi libellum aureolum in quo quondam Reginae Elissae tempora stilo lucido illustravit².
Vidistis etiam maiora illa volumina, in quibus argumentum ingens aggressurus‚—Ecclesiae
scilicet Romanae historiam inter saecula in rebus saeris ordinis purioris cupida,-operis
tanti exordia magna sine ullo partium studio, summo animi candore, summa scribendi
dignitate inchoavit. Meministis libri illius partem quam magnam occupet Pontifex ille
Romanus, Aeneas Silvius, Piccolorninorum gente oriundus, cuius facta quaedam illustriora
arte eximia sed vix satis fideli depicta bibliothecae Senensis in parietibus contemplari
licet. Quantum miratus esset Aeneas ille, qui in Britanniam quondam orator missus,
Angliae septentrionalis regionem quandam horridam incultamque (ut illi quidem vide-
batur) non sine vitae suae periculo peragravit3, si providere potuisset aliquando prope
illam ipsam regionem virum omni litterarum genere excultum suos Commentarios
diligenter perlecturum, suam vitam Britannis fideliter traditurum⁴. Orator ille, si hodie ·
adesse et Professoris nostri merita omnia percensere potuisset, sui proverbii memor non
immerito dixisset, hodie non homini cuilibet dignitatem esse datam, sed virum dignum
dignitati ⁵.

Ergo libenter Senatus nostri in ordinem honoris causa adsciscimus Historiae Ecclesi-
asticae Professorem primum Cantabrigiensem, virum reverendum MANDELL Ckmcfl‘ron.

19 Feb. 1885

(89) QUAE abhinc annos quadraginta in hoc ipso loco iuvenem quendam tribus
deinceps comitiis maximis carmen numismate annuo dignatum recitantem audivit, eadem
Academia post tot annos alumnum suum, episcopatus honori nuper designatum, ea qua
par est observantia salutat. Salutat eundem Collegium illud maximum, cuius tria saecula
fere eodem tempore feliciter exacta carmine eximio iuvenis celebravit, Interim alumnus
noster quot laborum sacrorum experientia quanta probatus est ; suo gregi pastor quam
fidelis, quam dilectus 3 sed idem, ultra pascua suae curae et custodiae commissa, in
regiones remotas quam late prospicere solitus, illorum omnium strenuus adiutor qui, sive
in Africa, sive in India, Christi ad ovile errantes reducunt. Quot lectoribus noti sunt
commentarii illi in Novi Testamenti libros ab hoc viro conscripti 3 quot in templis

¹ Emmanuel College; cp. no, 86, supra. ² T lte Age ofElizabetlz, 1876. 3 Creighton, History
oftlze Papacy, iii 54 f, ed. 1900. ⁴ Vicar of Embleton, Northumberland, 1875—84. ⁵ ‘ Dignitatibus
viros dandos, non dignitates hominibus '‚ ib. p. 338.

48

 

