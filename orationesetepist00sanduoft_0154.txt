Frederick Temple, Abp of C anterbury. Lord Russell of K z'llowen.

amplissimo ante hos quinque annos est ornatus. Viri doctrinae divinae tot dotibus
eximiis praediti adventum, non modo concordiae et amicitiae quasi pignus arbitramur, sed
etiarn diei nobis fortasse in consiliis caelestibus destinati velut omen et augurium accipimus,
quo eeclesia maxima orientalis cum ecclesia nostra vinculis artioribus consociabitur.
Stant utrimque episcopi atque adeo archiepiscopi optimi, dextrasque dextris invicem
extendunt, animo fraterno, animo vere Christiano inter sese coniuncti1. Talium virorum
auxilio et orientalis et occidentalis ecclesiae desiderium fortasse aliquando explebitur,
rataeque fient Christi ipsius preces verbis illis divinis expressae: ἵνα ὦσιν ἕν’.

Duco ad vos pacis et concordiae nuntium acceptissimum, ANTONHJM, archiepiscopum
de Finland⁸.

11 Nov. 1897

(278) NUPER inter omnium desiderium, post annos tredecim archiepiscopi in munere
ecclesiae Anglicanae regendae et augendae dedicatos, unus ex alumnis nostris morte
subita abreptus, in ipsa domo Dei inter orandum in Domino obdormivit⁴. Alumni nostri
desideratissimi in locum Universitatis Oxoniensis alumnum insignem archiepiscopum
nuper constitutum salutamus. Olim inter Oxonienses suos studiis mathematicis et litteris
humanioribus excultus et Collegii Balliolani socius electus, postea per annos undecim¹
scholae Rugbeiensi praefuit, cuius e magistris tres deinceps archiepiscopi Cantuarienses
exstiterunt⁵. Britanniae de scholis identidem praeclare meritus, et episcopatus honore
duplici et in Devonia et inter Londinienses spectatus et probatus, per ardua per adversa ad
altiora demum evectus est. Gratulamur archiepiscopo, qui tot episcopis ab omni orbis
terrarum parte ad nos advectis tanta cum dignitate nuper praefuit 3 qui non modo Sancti
Augustini adventum, sed etiam ecclesiae Britannicae sedem Augustini ipsius adventu
antiquiorem, tot episcopis stipatus celebravit⁶3 qui Reginae denique regni felicissimi annis
sexaginta prospere exactis, coram ipsa Regina, civium in multitudinem immensam imperii
Britannici et coloniarum nostrarum pompam triumphalem spectantium, benedictionis verba
bene ominata pronuntiavit. Dum Sancti Pauli ante aedem illo die archiepiscopus summus
capite aperto et soli ventisque exposito stabat, videbatur revera esse (ut Graece dicam)
ἀνὴρ τετράγωνος7, qui, saevit undecumque ventuS, velut turris immota in perpetuum
perstat⁸.

Duco ad vos virum admodum reverendum FREDERICUM TEMPLE‚ archiepiscopum
Cantuariensem.

(279) Hibernia Britanniae quot vinculis coniuncta sit, nemini ignotum est 5 Hiberniae
Britannia quam multum debeat, inter omnes constat. Ab Hibernia non modo duces bello
insignes accepimus, sed etiarn viros pacis de artibus optime meritos, e quibus unum hodie
praesentem honoris causa salutamus. Adest vir inter iuris Britannici lumina iam dudum
numeratus, qui iuris admodum peritus in causis etiam difficillimis agendis et percontando

¹ Abp Maelagan was present. 2 S. loannis Ev. xvii 21. ³ The archbishop‘s secular name
was Alexander Vassilievich Vadkoffski. ⁴ Edward White Benson, ob. 11 Oct. 1896. ⁶ Tait,
Benson, and Temple. ⁶ Guardima, 7 July 1897, p. 1083f. ⁷ Simonides ap. Plat. Protag. 334 Α.

⁸ ‘ That tower of strength Ι Which stood four-square to all the winds that blew ! ' Tennyson’s Ode on tlte
Deatlz qf the Duke of Wellington, stanza 4.

134

 

