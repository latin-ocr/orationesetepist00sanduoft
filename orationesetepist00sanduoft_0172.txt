Wz‘lliam Somervz'lle. Clzarles Hose. Edmund Barton.

 

9 Nov. 1899

(322) Acm CULTURAE professorem nostrum primum, auspiciis optimis nuper electum,
Universitatis totius nomine libenter salutamus. Salutamus virum, primum per sex annos
rei rusticae experientia probatum, deinde per quinquennium scientiae studiis et domi et
peregre excultum, virum non modo praemio plus quam uno honorifice donatum, sed etiam
doctoris titulo inter Monacenses summa cum laude ornatum, virum denique et Societati
Regiae Edinensi et Societati Linnaeanae Londiniensi in perpetuum adscriptum. Olim
inter Edinenses primus rei silvestris praeceptor, deinde in Universitate Dunelmensi agri
culturae professor primus constitutus, nuper eodem cum titulo e Boreali Britanniae regione
ad nos feliciter devectus est. Viri talis auxilio rei rusticae scientia, olim ab ipso Tullio
senectutis inter voluptates numerata ¹, nunc demum etiam iuventutis nostrae inter studia
locum diu sibi debitum sine dubio vindicabit.

Duco ad vos W1LLELMUM SOMEvaLLE.

26 April 1900

(323) INSULAM Bomeonem orbis terrarum inter insulas omnes prope maximam
esse constat. Insulae autem illius, insulis nostris fere duplo maioris, in parte septentrionali
patet regio, quae unum e Britannis regem suum² esse gloriatur. In eadem vero regione
provincia quaedam, fluviorum ingentium infra confluentes⁸‚ abhinc annos decem alumno
nostro tradita est, qui barbarorum animos bellicosos pacis ad foedera vocavit, et armorum
certamina saeva certaminis nautici in ludum mutavit⁴. Idem non modo in foedere inter
barbaros sanciendo victimarum caesarum haruspex sollertissimus, sed etiam avium in
silvis volantium augur et auspex admirabilis exstitit. Ergo alumni nostri auspiciis et
Helvetiae et Bataviae et Germaniae et Galliae et Britanniae musea avium et animalium
exemplis eximiis aucta et suppleta sunt, et insulae ipsius zoologia, anthropologia‚ geo-
graphia, novo lumine illustrata. Talia propter merita alumnus noster, non modo inter
nosmet ipsos a Regia Geographiae Societate praemio singulari donatus est, sed etiam
inter Europae gentes, tum aliis honoribus ornatus est, turn praesertim inter Germanos
‘falconis albi eques’ iure optimo nominatus est⁶. Nostra denique zoologiae‚ anatomiae,
archaeologiae musea iam plus quam decimum per annum alumni nostri liberalitatem
loquuntur. Ergo nos quoque insulae tantae, non modo avium et animalium venatorem
assiduum, sed etiam montium et fluminum exploratorem intrepidum, ob scientiarum fines
etiam imperii Britannici prope terminos feliciter propagatos, laurea nostra hodie libenter

coronamuS.
Duco ad vos museorum nostrorum patronum liberalissimum, exploratorum nostrorum⁶

hospitem benignissimum, CARoLUM Hosss.

10 May 1900

(324) QUAM libenter Universitatis nostrae nomine Universitatis Sydneianae Senatorem
insignem salutamus, virum etiam provinciae totius, quae ex Australiae coloniis filia nostra

¹ De Senectute, 51, 57. ² Sir Charles Brooke‚ Rajah of Sarawak. ³ The Baram district.
⁴ W. McDougall, A Savage Peuce-Conference, in T lte Eagle, xxi 70—82. ⁵ By the Grand Duke of
Saxe-Weimar. ⁶ Cambridge Expedition to N ew Gumea and Borneo.

15²

 

