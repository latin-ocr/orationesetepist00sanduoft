George Mursell Garrett

magnarum ex angustiis pestium cohortes exturbare, et divinum illud edictum rm· va
pauperum vin tenebris licet pronuntiare. Sic semper ‘salus populi suprema lex est0’1.

Talia igitur ab hoc viro intra proximum quinquennium in Senatu illo perlata sunt, cui
priore quinquennio magnis illis comitiis Lancastriensium suorum suffragiis redditus erat,
ipsi ‘Achilli'’ non ‘impar congressus '⁸. Nuper autem, quod meministis omnes, tota
Britannia inter pacem et bellum suspensa, eidem viro acerrimo atque eloquentissimo ita
respondit ut plus quam suis partibus novam fiduciam adderet. In Senatu Britannico quis
percontantibus promptior? quis, ut Academice loquar, ‘ad respondendum quaestioni’
paratior? Quod ad ipsam denique Academiam attinet, non silentio praetermittendum est
‘hunc virum inter primos legis illius latorem fuisse, qua nostrae Academiae melius
ordinandae septemviri optimi nuper constituti sunt.

Qui cum-tot legibus feliciter ferendis auctor fuerit, iure optimo Legum Doctor hodie
creabitur. Academi in silvas hodie regressus, nunc iterum in Cantabrigia sua sese sentit
esse domi. Vobis autem, iuvenes Academici, spes patriae et Academiae nostrae novum
incrementum, Mater illa Alma, quae nonnumquam filiis suis

‘inspicere tamquam in speculum in vitas omnium

iubet atque ex aliis sumere exemplum sibi '⁴,
eadem hodie alumnum suum, integritatis incorruptae et diligentiae indefessae, patriae in
usum dedicatae, quasi domesticum ad imitandum proponit exemplar, Regni Britannici
provinciae domesticae praesidem, R1CHARDUM Assnmon Cnoss.

21 Nov. 1878

(17) Ani-nu musicam cum divino praesertim cultu consociatam, tanta veneratione
colebant Athenienses, ut antiquitus certe (uti dicit disciplinae Academicae auctor ille et
princeps Plato) festorum dierum sollennia nullis clamoribus ineptis, nulla pastoricia
fistula, violarent⁵. In nostra igitur Academia consentaneum est maiore solito silentio et
reverentia ab omnibus qui adsunt virum hunc hodie excipi, cuius ingenio musicis modis
donati cultus divini ritus sollennes in multis Britanniae partibus celebrantur. Quotiens
hunc virum in Academiae templo carmina sacra arte eximia organo quod dicitur
modulantem audivimus ; quotiens in Collegio quoque illi Apostolo consecrato, qui olim in
Aegaeo mari inter aquarum longe sonantium multitudinem, inter ingentia tonitrua, ipsos
angelorum choros et caelestium lyrarum concentum exaudivit. Quali tactu admirabiles
illos fistularum vocalium sonos elicit, ita tamen ut inter canentium voces non iam ipse

regnare et dominari, sed sensim ducere illas et comitari potius videatur. Ergo, qui
aliorum voces totiens cum voluptate audiri passus est, hunc ipsum in Senatus nostri
consiliis tam diu tacuisse minime congruit. Itaque ex hoc die, nostra civitate ornatus,
non iam oppido tantum Cantabrigiensi sed ipsi quoque Academiae consilium dare poterit,
idque non iam tacitis litterarum monumentis mandatum sed viva illa voce expressum, quae
non modo in musica sed in aliis quoque rebus mirum quantum valet. Quo quidem die
tali honori aptiorem nullum esse arbitror, scilicet hoc ipso anni die immortalibus

¹ Cicero, De Legibus, iii 8. ² W. E. Gladstone. ⁸ virgil, Aen. i 475.
⁴ Terence, Ad. 415. ⁶ Plato's Laws, p. 3250.

13

