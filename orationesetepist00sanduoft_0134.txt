Duke of Richmond. Earl Cathcart. Sir John T horold.

iure praepositus, statim munificentia summa pauperum nostrorum valetudini consuluit¹.
Viro tam munifico dum animi grati ex abundantia titulum nostrum hodie donamus, venit
in memoriam monitum illud antiquum :-‘date et dabitur vobis 3 mensuram bonam et
confertam et coagitatam et supereffluentem dabunt in sinum vestrum: eadem quippe
mensura, qua mensi fueritis, remetietur vobis’2.

Duco ad vos Reginae legatum munificum, ALEXANDRUM PECKOVER.

(227) Sequitur deinceps Universitatis Aberdonensis Cancellarius, vir in publicis
rebus saepenumero cum laude versatus, cuius pater Agricolarum Societati abhinc annos
quinquaginta quattuor praeses prope primus suit, quique ipse Societati eidem bis prae-
positus, inter Oxonienses suos honoris titulo anno eodem est ornatus, quo Cancellarii
nostri pater, Cancellarius ipse, Societati praefuit& Virum tot titulis iam pridem ornatum
etiam nosmet ipsi hodie libenter decoramus. Atqui nullum titulum ipsi potiorem esse
credimus quam a Principe nostro inter epulas regias Societatis suae in honorem habitas⁴
palam fuisse appellatum ‘agricolarum amicum '⁵.

Duco ad vos periscelidis equitem illustrissimum, DUCEM DE RchMOND.

(228) Incedit proximus vir insigni lepore et litterarum amore praeditus, qui maioribus
inter arma illustribus oriundus⁶, Minervam et Cererem non minus quam Martem coluit.
Ipsa Ceres filiam suam, solis ex lumine telluris in gremio absconditam, facibus accensis
quaesivisse fertur ς Cereris autem cultor insignis, quem hodie salutamus, nihil antiquius
duxit quam, Societatis suae fastis litterarum luce illustratis, Angliae totius agricolis facem
doctrinae praetendere⁷. Talium virorum merita, inter Cereris ministros non obscura,

etiam Academiae in lucem hodie libenter proferimus, Cererem ipsam atque Solem
veritatis arbitrum Euripidis verbis testati :—

τήν τε πυρφόρον θεὰν
Δήμητρα θέμενοι μάρτυρ’ ἡλίου τε φῶςΒ.
Duco ad vos virum admodum honorabilem, CoMrrEM CATHcART.

(229) Salutamus deinceps virum Societatis vestrae consiliorum prope in omni parte
praeclare meritum, Cancellarii nostri in loco in annum proximum Praesidem vestrum
designatum. Per annos complures agrorum suorum reditu infeliciter imminuto, quanta

animi cum magnitudine, quanta cum fortitudine, se gessit. Quam dignum laude illa
Horatiana sese praestitit :—

‘est animus tibi
rerumque prudens et secundis
temporibus dubiisque rectus'⁹.

Duco ad vos Baronettum illustrem, IoANNEM HENRICUM THORoLD.

(230) Adest deinceps vir in bello quondam insignis, in pace postea illustris, primum
Senatui Britannico tres et triginta annos adscriptus3 deinde Angliae totius nemorum

¹ A munificent benefactor to Addenbrooke’s Hospital. ² S. Lucae Ev. vi 38. ³ 1820. ⁴ At
the Jubilee Meeting of the Society at Windsor, 1889. ⁵ ‘ The Farmer’s Friend ². eg. the 8th
and 9th Barons, and (their successors) the rst and 2nd Earls Cathcart. ⁷ Earl Cathcart represented
the literar-y and educational side of the Society’s work. ⁸ Supplices, 260. ⁹ Carm. iv 9, 34.

114

