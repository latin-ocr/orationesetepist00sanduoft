R. B. Haldane. Sir Clements R. Marklzam.

ceterarum legatis, orbis terrarum de pace propediem deliberabunt¹. Inter Europae
legatos nemo melius, nemo maiore cum dignitate, Britanniae personam sustinebit. Et
patriae ipsius et gentium exterarum in iudicio, ut Catonis verba mutuemur, erit profecto
‘ clarum et venerabile nomen
gentibus, et multum nostrae quod proderat urbi'2.
Duco ad vos virum etiam in posterum (ut speramus) patriae plurimum profuturum,
arbitrum illustrem, iudicem et equitem insignem, EDWARDUM FRY.

(449) Hodie paulisper praesentem salutamus Universitatis Edinensis Rectorem, qui
et Edinensium et Gottingensium in Universitate educatus, e scriptis suis ad philosophiam
pertinentibus laudem singularem est adeptus⁸‚ quique postea philosophiae adiunxit iuris—
prudentiam, iurisprudentiae denique rei militaris scientiam. Philosophus quidam Stoicus
(ut aiunt) solos sapientes rei militari revera aptos esse disputavit, quod quamquam suaviter
arridens Hannibal negavit⁴‚ nostro saltem in philosopho, patriae totius rei militari prae-
posito, esse verum est probatum. Primum, velut alter Themistocles, merito ‘existimat,
qui mare teneat, eum necesse esse rerum potiri'¹⁵ ; deinde, in terrestribus nostris copiis
in posterum comparandiS, patriae amore incensus ipse, patriam totam amore eodem
accendere destinat. Denique (ne plura commemoremus) etiam alumnis nostris privilegia
quaedam magna rei militaris in ordine illo novo constituendo tribuenda curavit, in quo
copiae omnes Britannicae, e militibus in regione unaquaque conductis, exercitus iusti ad
cacumen, velut ad summi ‘ fastigia coni ²⁶, paulatim ascendunt.

Praesento vobis Martis Britannici velut verticem supremum, virum admodum
versatilem, virum admodum honorabilem, RICHARDUM BURDoN HALDANE.

(450) Sequitur deinceps Regiae Societatis Geographicae per annos quinquaginta
quidem minister indefessus, per duodecim praeses praeclarus, cuius sub ductu Societas
illa diu floruit, et non modo Britannorum in doctrinae sedibus honoris locum est adeptus,
sed etiarn terras remotissimas, et praesertim regionem polo Australi propinquam, exploravit.
Idem quot iuvenes rei navalis peritos trans maria longinqua scientiarum finibus proferendis
excitavit! Quam feliciter ipse ex intimis Peruviae penetralibus arborem contra febrium
impetus vi salutari praeditam, etiam in Indiam, populi totius cum magno commodo,
transtulit !⁷ Quot regiones peragravit, peragratas litterarum lumine illustravit !⁸ Ergo, et
sibi ipsi, et collegis suis orbem terrarum totum explorantibus, nemo melius poetarum
Latinorum verba illa potest arrogare :—

‘Quae regio in terris nostri non plena laboris?’
‘Viximus insignes inter utrumque'—-polum ⁹.

Duco ad vos Regiae Societatis Scientiarum socium, Regiae Societatis Geographicae
diu decus et praesidium, equitem praeclarum, CLEMENTS ROBERTUM MARKHAM.

¹ Member of the Permanent Court of Arbitration at the Hague, and one of the British Plenipotentiaries
at the Peace Conference of August—October 1907. ² Lucan, ix 202. ³ Essays in Philosophic
Criticism (with Prof. Seth) ; T ranslations of Schopenhauer (with Mr Kernp) 3 and T lte Pathway to Reality.
⁴ Stobaeus, Florilegium, titulus 54. ⁶ Cicero, ad Atticum, x8 ἓ 4. ⁶ Lucretius, iv 429. The
territorial soree, proposed in the Bill introduced by Mr Haldane on March 4, had been popularly described
as the ‘ base of a cone ’, which had the regular army for its ‘ apex '. ⁷ The introduction of the quinine-
producing cinehona trees of Peru into British India in 1859-62. ⁸ Travels in Peru andIndia3
History of the Abyssinian Expedition, etc. ⁹ Virgil, Aeneisl, i 460 ; Propertius, iv 5 (11), 46.

204

