Hermann Ludwig Ferdz'nand Helmlzoltz.

curis sacris deditus, dura pati, ut miles fortis, didicit ; idem (uti speramus) provinciae
illius longinquae et frigora nimia et nimios calores, pectore ad utramque sortem bene
praeparato, tolerabit 3 et, trans aequor Atlanticum procul excubias agens, stipendia sua
has inter umbras quondam peracta identidem memoria remensus, recordabitur Academicas
quidem laurus cito perituras nonnumquam valetudine iniqua e manibus expectantium
praeripi, aliam vero palmam eamque sempiternam illis destinari, qui ex ipsa corporis
imbecillitate fortiores animo evaserint, qui Christi sub signis bonum certamen certaverint,
qui fidem servaverint.

Vobis praesento Frederictonensis episcopi episcopum adiutorem designatum, Collegii
Sanctae et Individuae Trinitatis quondam scholarem, HOLLlNowok‘ffl Tum( KINGDON.

3 1 March 1881

(53) SmGULARUM quidem scientiarum terminos protulisse, plurimis concessum est3
uni vero plurimarum fines extendisse raro contigit. Atqui hodie virum salutamus, qui
rerum naturae regionem plus quam unam feliciter occupavit, qui primum physiologiae
penetralia perscrutatus, deinde physicorum studiorum campo amplissimo potitus, ipsam
denique mathematicorum arcem fortiter expugnavit, ex alia deinceps in aliam provinciam
progressus, velut militum Romanorum ille maximus, ‘victrices aquilas alium laturus in
orbem ’¹.

Militarium medicorum ordini adhuc adscriptus, argumentum magnum intra unius
libelli fines artiores complexus, ostendit vim illam, quae nonnumquam viva vocatur, in
universa rerum natura esse conservatam, partes eius aliam ex alia posse generari, summam
esse immutabilem. Quid huius ingenio excogitatas commemorem quaestiones illas hydro-
dymmicas, quid vortices illos qui scientiae mathematicae ad interiora pertinent? Illa
vero magna opera, quorum in uno sensus audiendi clarissime explicatur, in altero videndi
sensus pulcherrime illustratur, omnes, nisi fallor, aut vidistis ipsi, aut fama certe audivistis.
Pulchrum est (uti hunc ipsum confitentem legimus), pulchrum profecto est, e scopulo
quodam excelso late tumultuantem oceanum prospicere, fluctusque procul albescentes,
modo breviores, modo longiores, oculis discernere²z pulchrius autem in physiologiae
templo intimo versatum, oculorum ipsorum structuram exquisitam introspicere, et, lucis
legibus obscuris ordine lucido evolutis, fluctuantes luminis motus metiri variamque colorum
venustatem explicare: omnium fortasse pulcherrimum, in eisdem arcanis morantem,
undas illas aeris quas nulla nisi mentis acie contemplari possumus, inter sese audiendo
distinguere 3 sonitus cuiusque, dum tremit vibratque, intervalla numerare 3 universam ,
denique musices theoriam et mathematicis et physicis et physiologicis probavisse argu-
mentis.

Ille igitur qui tot provinciarum confinia lustravit, tot scientiarum fines propagavit, a
nostra praesertim Academia, cuius alumni totiens ex eodem studiorum campo laureas
reportarunt, ea qua par est reverentia hodie excipitur. Qui Academiae nostrae nemora,
et iuventutis Academicae ludos et certamina iampridem admiratus est, idem fortasse
severiora nostra studia quo melius noverit, eo benignius indies aestimabit. Vos certe

¹ Lucan, v 238. ² Dic Lehre von den Tonempfindungen, p. 42, ed. 18703 p. 30, Ε.Τ.
29

