Rz‘chard A sslzeton C ross.

stellas quae in Australi polo sanctae crucis signum irradiant, illam quae prae ceteris fulget
esse duplicem. Duplicis sane episcopatus laudem ille meruit, et peregre quinque lustra et
domi duo conspiciendus, ita tamen ut inter novae provinciae labores memoriam prioris
numquam prorsus deponeret, sed ardore pristino usque ad finem flagraret, et prope ex-
tremo spiritu lumen illud commemoraret illuminandis gentibus destinatum.

Gentibus remotis lucem attulisse, Sancti Pauli in vestigiis institisse, non omnibus
contingit 3 huic certe viro in locum' illius nuperrime eleeto aptum fortasse erit exemplar
Sanctus Barnabas ille, cum ipso Paulo toties consociatus. Si illius ex nomine, cuius
festum hodie celebratur, auspicium licet ducere, provinciam illam patre orbatam viri huius
consolatio recreabit, confirmabit exhortatio. Meministis quam elato animo supra terrestria
surgere visus sit illo die, quo nuper in Academiae templo contionatus est; nostis quam
fidelis, quam carus pastor suo gregi fuerit ; audivistis quot in locis, quanto animi fervore,
quali eloquentia, dormientes excitaverit, currentes hortatus sit, stantes confirmaverit, lapsos
erexerit, errantes in viam salutis reduxerit.

Miles olim inter Indos, castrorum e sole in nostram vitam umbratilem confugisti,
antiquissimo Collegio ascriptus, illi apostolo dedicato qui-militem Romanum Cornelium
quasi gentium exterarum antesignanum in Christi nomen novo sacramento adegit-3 ex
his umbraculis egressus, pacis stipendia optimis auspiciis meruisti ; mox ecclesiae mili—
tantis inter duces numeraberis. Qui salutis sempiternae viam toties aliis ostendisti, tibi
ipsi hodie ex animo salvere atque adeo valere iubemus. Vale, miles noster ; sit tibi
itineri cotidiano non impar valetudo, et in provincia tua fortiter et feliciter administranda
maius indies incrementum. ‘ Tu vero vigila, in omnibus labora '¹‚ bonum certamen certa,
fidem serva.

Duco ad vos WILELMUM DALRYMPLE MACLAGAN.

24 October 1 878

(16) PAX amica est artibus 3 nemo igitur mirabitur Artium Magistris pacis ministrum
perquam placere. Virum pacis in artibus diu versatum, iuris admodum peritum, in
negotiis tum privatis tum publicis gerendis valde exercitatum, hodie salutamus, non
partium studio incensi, dignitati huius ordinis non consentaneo, sed animo ingenuo illum
admirati quem in sua praesertim provincia tota Britannica de re publica optime meritum
esse iudicat.

Regni Britannici provinciae domesticae lustrum iam unum praepositus‚·quot leges
societati civium tuendae et suo cuique tribuendo destinatas pertulit, quae agri publici
commoda conservarent, quae iura hominum industriorum atque illorum a quibus mercede
conducuntur definirent, quae carcerum denique administrandorum consuetudines modera-
rentur. Ipsius Reginae autem elementiae dispensator quam dignus exstitit 3 quam firmum
columen Ecclesiae illius quae talium virorum auxilio mox ampliore fruetur episcopatu.
Quam salutaris vero illa lex, ab hoc viro inter prima iuventutis vota olim exoptata, cuius
auctoritate domiciliis tenuiorum civium nimis artis dirutis, amplioribus aedificatis, urbium

¹ S. Pauli Ep. ad Timotheum, 11 iv 5.

12

