Frederick Seebohm. Horatio Wz‘llz'am Parker.

proferendis nuper praepositum 3 Regiae denique Societatis inter lumina iam dudum
numeratum. Qui insulae Britannicae explorationem magneticam non semel tantum ad
finem felicem perduxit, nunc Universitati maximae est praepositus, in qua, animi vi
quadam magnetica praeditus, collegarum suorum omnium corda ad se attrahit, et
Universitatis totius ad communem fructum Londiniensium liberalitatem allicit.

Duco ad vos Universitatis Londiniensis praesidem insignem, ARTHURUM WrLLELMUM

RuchR.

(357) Erasmi memoria Cantabrigiensibus tam cara est, ut hunc virum nobis eo
libentius propterea adsciscamus, quod in libro eximio novum studiorum ordinem a Coleto,
a Moro, ab Erasmo denique inter Britannos olim instauratum feliciter enarravit, quodque
etiam eodem de saeculo libellum aureolum conscripsit¹. Viri eiusdem e studiis oecono-
micis, a rure sibi propinquo exorsis, iam dudum didicimus in Britannia etiam ante
Romanorum dominationem agri publici duo genera exstitisse, in orientali quidem regione
vicum unumquemque, in occidentali autem tribum totam agrum habuisse communem,
genus primum e servitute, alterum e libertate originem traxisse, sed hodierno rerum ordini
neutrum esse consentaneum ². Hunc magistrum secuti, Britanniae historiam oeconomicam
minus simplicem fortasse, sed eandem magis amplam quam antea esse, neque ad sese
tantum pertinere cernimus, sed etiam generis humani cum historia universa consociari.
Licet cum eodem sperare hodie Britanniam nostram, institutis liberis, institutis popularibus
fretam, imperii moli indies maiori sustinendae haudquaquam fore imparem, neque fessum
illurn poetae Titana esse imitaturam, qui capite obstipo destinatam ad metam labat labore

lassus, humeris Atlanteis
pondus vix tolerabile,

fati orbem nimium, ferens3.
Duco ad vos virum in studiis oeconomicis insignem, FREDEmcUM Smssonm.

(358) Collegio Yaleano, ultra oceanum Atlanticum posito, ob annos ducentos feliciter
exactos haud ita pridem libenter gratulati⁴‚ non minus libenter hodie virum eximium
salutamus qui Collegio in eodem artem musicam praeclare profitetur. Viri huiusce autem
fama, non patriae tantum finibus inclusa, etiam trans oceanum ad nos volavit. Inter
opera eius egregia, quae annorum minus quam viginti in spatio exiguo plus quam quin·
quaginta ad numerum edidit, artis musicae peritis nota sunt imprimis Sancti Christophori
acta modis musicis ab eo accommodata⁶; etiam peregre notus est Cantus eius Peregrinus⁶;

neque minus nota ‘ Hora Novissima’⁷, et carmen illud, cuius in ipso limine ‘astant

angelorum chori’⁸. N unc annorum septem post labores professoris in munere toleratos,

anni unius otio bene parto fruitur ; sed ne in otio quidem arti suae eximiae colendae
defuit. Orpheus ipse, si vera canit Vergilius, etiam camporum Elysiorum inter otia divina

‘ obloquitur numeris septem discrimina vocum,
iamque eadem digitis, iam pectine pulsat eburno'9.

¹ T he Oxsord quormers, Colet, Erasmus and More ; and lee Era qf tlte Protestant Revolutiqn.
² The English Village Community. ³ ‘ The weary Titan, Ι Staggering on to her goal; Ι Beni-ing
on shoulders immense, Ι Atlantean, the load‚ Ι Wellmgh not to be borne, Ι Of the too vast ‘orb of her fate .
Matthew Arnold, Heine’s Grave, quoted in Preface to The Early Village Community, p. vui. ⁴ 13 June
1901. ⁶ The Legend of St Christoplzer. ⁶ A Wanderer’s Psalm. ⁷ Words by Bernard de

Morlaix. ⁸ Words by Thomas ὲ. Kempis. ¹³ Aen. vi 646.
1 66

