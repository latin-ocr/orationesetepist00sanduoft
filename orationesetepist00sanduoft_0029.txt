(Zungv sffioexandhr Addqfflnvvn.

Atqui e tenebris insulae illius prope occidentem solem positae elucet optimi
episcopi memoria illustris, quem plus quam triginta annos circum litoris illius anfractus
ferebat navis illa, quae, velut pacis nuntia pennis candidis vecta, columbae potius quam
accipitris quo vocabatur nomen merita est, quamquam ipse nominis omen alacri animo

accipiebat, omnia fausta ex auspicio illo Homerico auguratus, οὗτοι ἄνευ θεοῦ ἔπτατο δεξιὸς
” 1

ορνις .
Tanti igitur viri in locum, cuius adiutor atque adeo successor optimus provinciam

illam maritimam prae valetudine nuper invitus deposuit, placuit hunc virum mittere, qui
sub umbra magnarum scholarum non sine laude vixit3 qui Sanctae Trinitatis e Collegio
maximo quondam evectus, Sancti Ioannis portum libenter intrabit 3 qui scholae Harrovi-
ensis alumnus, unum e condiscipulis suis egregium laboris socium illic inveniet 3 qui
eorum, qui curae suae tradentur, inter aquarum pericula fidus erit custos; qui inter
homines denique victum tenuem e cetariis nostris quaeritantes occupatus, summa
reverentia recordabitur mandata illa apostolorum primis divinitus data, ‘ venite post me, et
faciam vos fieri piscatores hominum '².
Duco ad vos LLEWELLYN JONES‚ Novae Terrae episcopum designatum.

23 Λᾶῥγ 1878

(12) QUOD anni proximi illo die augurabamur, quo in hac ipsa domo Orpheum
nostrum reducem salutavimus, illud hodie optimis auspiciis ratum esse vehementer
gaudemus’. studiis musicis in Academia nostra melius ordinandis novum septemvirorum
collegium constituistis 3 ad summos in musica honores aditum nemini nisi per scientiarum
portam patere voluistis; musicae ipsi, quae antiquitus inter septem illas liberales artes
erat numerata, novam lauream baccalaureatus in artibus concessistis 3 denique hunc
virum, abhinc annos tres non Regiae modo Academiae Musicae praepositum sed in
nostra quoque Academia et Professorem et Doctorem in musica creatum, Senatui nostro
placuit magistratu in artibus ornare, Senatorum nostrorum in numerum asciscere.

Viri tanti merita insignia in legibus illis quae musicam moderantur explicandis et ad
certam normam revocandis, non nostrae laudis indigent. Audivistis etiam ipsi carmina
illa nostratium, viri huius arte concinentium vocibus accommodata ; quis ‘alaudae
cantum' illum non meminit? quis ⁴ Orphei citharam ' non recordatur? quis alia carmina
nostri Shakesperii? Cui non, inter aetatis nostrae, Academiae nostrae Musas moranti,
redeunt in mentem huius ingenio musicis modis donati lyrici illi versus poetae laureati,
Aluredi Tennyson, necnon viri desideratissimi, Caroli Kingsley? Procul auribus excipio,
nisi fallor, bucinarum longius et longius resonantium concentum⁴3 videor mihi audire trans
maris frementis aestum, trans arenas murmurantes, planctum puellae nequiquam vocantis⁵.
Maias Kalendas (Floralia illa nostra) quas nuper praeterivimus, viri huius inter laudes (hoc
praesertim die quo Floralia aguntur) nemo praeteribit3 illud certe carminis argumentum
(ne maiora commemorem) commune habet cum illo viro, cuius memoriam colit, cuius
exemplar aemulatur, decessore suo, Wilelmo Sterndale Bennett. Neque vero neglegenda

¹ Homer, od. xv 5313 Bishop Edward Feild, and ‘the Hawk’. ² S. Mat. iv 19.
⁸ No. 3 supra. ⁴ The Bugle Song in The Princess. ⁶ ‘ The Sands of Dee ’-

S.s 9 2

