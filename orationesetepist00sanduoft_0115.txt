Rob. sarratt Crostlzwaite. Normann D. J. Straton.

benignum? Quod ad opera eius insignia attinet, quid dicam Regum Anglicorum
actiones antiquas novo lumine ab ipso illustratas1? Quid Bractonis adversaria com-
mentariis eius eruditissimis explicata2? Quid locorum certorum, et imprimis regionis
Eliensis‚ iudicia privata curiositate minuta ab eodem explorata³? Aliquando fortasse
etiam regni Anglici librum magnum censualem a Wilelmo primo confectum, a Professore
nostro, qua solet prudentia, excussum videbimus⁴. Interim inter iuventutem Academicam
iuris controversi velut rector et moderator diu dominetur; diu etiam fictis in causis Tullii
et Quintiliani praecepta nostro in saeculo feliciter illustret. Etenim quo magis scholarum
in umbra iuvenes Academici eiusmodi prolusionibus exercentur, eo paratius ad veras
causas descendent, forique solem non reformidabunt.

Duco ad vos iuris Anglici Professorem doctissimum, FREoEmeuM WILELMUM
Murum).

17 Dec. 1891

(186) SALUTAMUS hodie virum admodum reverendum, qui in studiis mathematicis
lauream insignem inter nos adeptus, abhinc annos prope triginta Collegii maximi Socius
electus est. Deinde, post annos multos laboribus sacris dedicatos, archidiaconus
Eboracensis nominatus et deinceps archiepiscopi Eboracensis adiutor consecratus, cum in
Ecclesiae Anglicae provincia septentrionali res ad interregnum plus quarn semel adducta
erat, bis interregis officio sese parem praebuit⁵. Episcopatus autem novi nomen ab oppido
sumptum est, ubi in templo magnifico inter aevi prioris monumenta sedes quaedam
lapidea est quae pacis cathedra vocatur. Ergo etiam episcopi nostri sedes sensu novo
erit (ut speramus) pacis cathedra. Pacis minister in perpetuum constitutus, erit, sicut
antea, Evangelii illius fidelis interpres, quod olim angelorum cantu gloriam in excelsis Deo
et in terris pacem nuntiavit⁶.

Duco ad vos episcopum Beverlacensem, ROBERTUM JARRATT CROSTHWAITE.

28 Jan. 1892

(187) Aum plus quam quadringenti et triginta sunt peracti, ex quo Dux inclitus
Eboracensis, rosae albae signifer illustris, proelio cum copiis Lancastriensibus commisso,
die post Christi diem natalem quinto ab hostibus captus et occisus est⁷. Nuper eodem
in loco, illo ipso die natali, viri tanti e posteris unus, pacis minister quern hodie
salutamus, honorem sibi a Regina destinatum gregi suo verbis idoneis nuntiavit. Mitto
annos plurimos laboribus sacris ab alumno nostro fideliter dedicatos; unum illud com-
memoro, viri huius praesertim auxilio deberi, quod in oppido laborum eius per annos
sedecim conscio Episcopatus novi sedes feliciter constituta est⁸. Ipse nuper Episcopus
Monensis designatus, regionem Eboracensem sibi diu dilectam non sine suorum desiderio
propediem relinquet, in insula ultra litora Lancastriae posita fideliter laboraturus. Ibi

¹ Sclect Pleasqfthe Crown. ² Bracton’s Note-Book, 1887. ⁸ 771⁶ Court Baron, 18 ι. ⁴ Domesday
Book and Bey0nd‚ 1897. ⁵ On the death of Abp Thomson (1890) and of A p Magee (1891).

⁶ S. Lucae Ev. ii ¹4· ⁷ Richard Plantagenet, third Duke of York, slain at the Battle of Wakefield,
30 Dec. 1460. ⁸ Wakefield.

95

