Sir Wm T. lez‘selton-Dyer. G. L. Kz'ng. G. A. Donaldson,

(409) Laurea nostra iuvat hodie decorare virum Florae in studiis insignem, cuius
socerum in eisdem studiis illustrem abhinc annos duodequadraginta Academia libenter
ornavit ¹. Fluminis Isis propter undas educatus, scientiam suam eximiam et in Anglia et in
Hibernia professus, Tamesis in ripa, Florae in hortis pulcherrimiS‚ iam per annos prope

. triginta vitae suae tabernaculum collocavit2. Nomen autem eius non modo regionis

Tamesinae sed etiam Africae Australis, Africae denique interioris, cum floribus con-
sociatur³. Satis amplus igitur laudandi campus patet, campus floribus consitus, omnique
pulchritudinis varietate distinctus 3 sed Flora vocat, sed horti nostri vos invitant⁴, sed
oratorem vestrum, Maronis non immemorem, hortos canere volentem, temporis spatium
excludit.

‘Extremo ni iam sub fine laborum
vela traham et terris festinem advertere proram,
forsitan et pingues hortos quae cura colendi
ornaret canerem, biferique rosaria Paesti,...
verum haec ipse equidem, spatiis exclusus iniquis,
praetereo, atque aliis post me memoranda relinquo' (Georg. iv 116).
Laudis nostrae corolla libenter coronamus Florae antistitem illustrem, equitem

insignem, WILLELMUM TURNER THISELToN-DYER.

27 Oct. 1904

(410) IN Oceano Indico insulam magnam, Gallia ipsa non minus late patentem,
iacere meministis, cuius incolas, (velut Galliam antiquam) in tres partes divisos, F ranco-
gallorum in dicionem nuper redactos esse constat. Olim, tres et triginta per annos,
regnante Ranavalona‚ omneS, quicumque fidem Christianam erant professi, aut de rupibus
sunt deiecti, aut hastis transfixi, aut in crucem sublati, aut in servitutem crudelissimam
venditi. Atqui, septem post annos, omnia in melius mutata3 etenim, cum iam altera
nominis eiusdem regina consecrabatur, prope solium regale positum erat et Verbi Divini
et iuris humani exemplar, supraque solium verba illa praeclara inscripta :—Deo glom'a...
Deus adiutor noster est0⁶. Episcopi primi⁶ successor, labores peractos animo grato
recordatus, nihil aptius hodie dicere poterit quam Deo gloria, quod autem ad posterum
attinet, nihil auspicatius quarn Deus adiutor noster esto.

Duco ad vos virum admodum reverendum, GEORGmM LANCHESTER KING, Collegii
de Clare in litteris humanioribus quondam scholarem, in insula Madagascar episcopum
constitutum.

(411) Olim in Australia, insularum omnium maxima, Tyrrellius ille noster, qui
stationem sibi per annos plus· quam triginta creditam nur'nquam deseruitZ, munificentia
solita fluminis Brisbanii in ripa sedem episcopalem novam constituendam curavit. Ad
castra illa remota alumnum nostrum auspiciis optimis mittimus, qui, scholae Etonensis

¹ sir Joseph Hooker, Hon. LL.D., 1866. ² Director of the Royal Botanical Gardens, Kew,
1885—1900. ⁸ Joint author of Flora of Middlesex, and editor of Flora Capensis and Flora of T ropical
Africa. ⁴ The Garden Party in the ‘ University Botanic Garden ’. ⁶ H. W. Tucker‚ The English
Church in other lanas, 135-8. ⁶ R. K. Kestell-Cornish, D.D. ⁷ No. 34, note 3, supra.

187 24—2

