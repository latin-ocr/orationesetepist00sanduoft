Jolcn Westlake. Henry Francis solmson.

1 Feb. 1895

(239) V1RUM olim et litteris humanioribus et studiis mathematicis laudem parem
adeptum¹ et Collegii Sanctae et Individuae Trinitatis socium electum, deinde in luce forensi
feliciter versatum, postea Britanniae senatoribus parum diu adscriptum, denique iuris
gentium professorem abhinc annos septem inter nosmet ipsos honorifice nominatum, hodie
honoris causa Iuris Doctorem libenter creamus. Qui honos professoris nostri non modo
vitae universae debetur, sed etiam laudi insigni, quam duobus ex operibus optime
conscriptis et olim et nuper reportavit. Alterum de iure gentium privato litteris olim
mandatum, et denuo plus quam semel in lucem emissum, ab Academia Edinensi alumno
nostro honoris titulum merito impetravit2. Alterum non modo iuris peritis sed etiam
litterarum republicae toti nuperrime traditum, stilo non minus lucido quam severo iuris
gentium instituta luculenter illustravit³. Opus corona Cantabrigiensi esse dignissimum
inter doctos constat, in quo, inter alia argumenta gravissima, non modo gentium imperio
nostro inter Indos subditarum iura eruditissime explicantur, sed etiam Grotii de iure belli
et pacis opus magnum accuratissime recensetur. Merito igitur professorem tam eruditum,
tamque facundum, hodie decoramus, epigrammatis Graeci verba mutuati—ervexev εῧεπίης
πινυτόφρονος,’-ηἱεὶ forte praestat Grotii ipsius verbis verba Graeca reddentis uti z—‘Haec
merita est facunda viri sapientia ’⁴.

Duco ad vos pacis ministrum insignem, iuris praeceptorem sapientissimum, Pro-
fessorem WESTLAKE. ’

10 Feb. 1895

(240) SCHOLAE Etonensis discipulum, Trinitatis in Collegio celeberrimo septem
Episcoporum aequalem⁵‚ certaminis nautici contra Oxonienses quondam pro nobis parti-
cipem, virum et belli et pacis in artibus spectatum, Academiae nomine hodie salutamus.
Olim contra Russos Chersoneso in Taurica saeviente bello, alumnus noster, patriae amore
excitatus, equitum nostrorum ducibus sese adscribendum sponte obtulit, turmamque suam
sine dubio fortiter duxisset, nisi bellum prius profligatum esset. Deinde iuris studiis
lauream nostram adeptus et laboribus sacris probatus, abhinc annos decem Archidiaconus
Essexensis nominatus, nuper autem Episcopus Camulodunensis consecratus et Episcopo
Verulamensi adiutor datus est. Sedi utrique, et Verulamio et Camuloduno, rerum
gestarum in memoria, sua gloria reservata est 3 altera hodie Sancti Albani protomartyris
Britannici nomen mutuata est 3 altera quondam imperii Romani inter Britannos colonia
prima constituta est. Olim Cunobelinus‚ Tasciovani⁶ filius, Caractaci pater, regni sui
caput a Verulamio ad Camulodunum transtulisse fertur 3 nunc, in rebus sacris, proto-

¹ Sixth Wrangler and Sixth Classic‚ 18 50. ² Privata International Law, 1858 ; rewritten 18803
ed. 3, 1890. ³ Chapters on principles qs Inlernational Law, 1894. ⁴ Anth. szl. vii αα, 5.
⁵ Beverley, Fredericton, Glasgow, Lahore, Nelson, St Albans, and Sydney. ⁸ Cunobehnus appears

on coins as the son of Tasciovanus (not of Cassivelaunus, who, as the opponent of Caesar in 54 B.C., belongs
to the previous generation). The capital of Tasciovanus was Verulamium, while that os his son Cunobelinus
was Camulodunum (John Evans, Coins of the Ancz‘ent Britons, 223—226) 3 cp. Dio, lx 21, (Claudius) τὸ
Καμουλόδουνον τὸ τοῦ Κυνοβελλίνου βασίλειον εϊλε (43 A.D.).

118

 

