solzn Regz'nald Harmer. Francis Gallon.

Britannico codicum Orientalium custos nominatus, per annos quadraginta, ut diplomatis
Bonnensis nuper honorifice renovati verbis utar, Musei illius ‘ codicibus Arabicis, Persicis,
Turcicis, summa cum cura singularique doctrina descriptis, ad vastos litterarum thesauros
omnibus aditum patefecit, adeuntes semper consilio atque opera comiter adiuvit '. Satis
causae dictum esse opinor, Academici, cur professorem tanta doctrina, tanta comitate
praeditum, ad Academiam nostram adeuntem ea qua par est comitate accipiamus. Vir
linguarum Orientalium eruditione· tam dives, dignus certe est qui Horati verbis
appelletur
⁴ intactis opulentior
thesauris Arabum et divitis Indiae'1.

Duco ad vos Linguae Arabicae Professorem, CAROLUM R1EU.

9 May 1895

(243) INTER colonias nostras Australes provincia Adelaidensis patriae nuper
episcopum donavit2 ; nosmet ipsi invicem coloniae illi remotissimae nostris e filiis non
modo proconsulem³ et professorem⁴, sed etiam episcopum donamus. Ergo muneri tam
sacro destinatum trans maria magna mittimus alumnum nostrum, virum litteris humaniori-
bus excultum, studiis theologicis instructum, duorum deinceps Collegiorum socium⁶,
duobus deinceps episcopis Dunelmensibus vinculo artissimo consociatumf. Velut olim in
Britannia nostra a duce egregio, Suetonio Paulino, iuvenis quidam eximius, Gnaeus
Iulius Agricola, electus est quem contubernio aestimaret⁷‚ non aliter alumnus noster
merito dilectus episcopi Dunelmensis, Sancti Pauli interpretis doctissimi, contubernalis est
constitutus. Quem fideli ministerio adhuc vivum adiuvabat, eiusdem memoriae, scriptorum
eius reliquiis summa cura editis, non minus fideliter consuluit⁸. Sine dubio igitur, in
coloniam illam longinquam profecturus, in munere suo obeundo talium episcoporum
exemplar ante oculos retinebit,- ibi, si quando, provinciam suam immensam contemplatus,
Sancti Pauli verbis usus semet ipsum interrogabit, τίς πρὸς ταῦτα ῖκανός; Apostoli eiusdem
in verbis vires novas divinitus donatas inveniet ῑ-πάντα ἰσχύω ἐν τῷ ἐνδυναμοῦντί μεθ.

Duco ad vos IOANNEM REGINALDUM HARMER‚ episcopum Adelaidensem designatumw.

16 May 1895

(244) SEDES olim sibi notas hodie revisit alumnus noster, qui flumine Nilo quondam ⁵

explorato, et Africa Australi postea perlustrata, velut alter Mercurius omnium qui inter loca
deserta et inhospita peregrinantur adiutor et patronus egregius exstitit. Idem, velut alter
Aeolus, etiam ipsos ventos caelique tempestates suae provinciae audacter adiunxit.
Hodie vero Academiae nemora nuper procellis nimium vexata non sine misericordia
contemplatus, e frondibus nostris caducis capiti tam venerabili coronam diu debitam

¹ Carm. iii 24, 1. 2 George Wyndham Kennion, Bp of Adelaide (1882—94)‚ and afterwards os
Bath and Wells. 3 Lord Tennyson. 4 E. von B. Bensly, afterwards at Aberystwyth. ⁵ King’s
and Corpus. ⁶ Lightfoot and Westcott. ⁷ Tacitus, Agricola, 5. ⁸ Lightfoot’s Leaders in
the Northern Clzurch, Apostolz'c Fallzers, and Biblical Essays (1893). ⁹ 2 Cor. ii 16; Phil. iv 13.
¹⁰ Bishop of Rochester, from 1905.

120

