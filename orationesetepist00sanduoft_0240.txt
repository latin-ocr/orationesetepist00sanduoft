Reginald Steplwn Copleston. Daniel Sylvester T uttle.

dentis usque ad ultimum sinum²¹ protinus pergimus. Abhinc annos septem et viginti
consecratus est insularum occidentalium episcopus quidam metropolitanus, qui sedem
suam episcopalem in insula⁹ habet haud ita pridem procellis violentissimis vexatam, nuper
autem terrae motu formiduloso concussam et prope funditus eversam³. Tempore illo diro
insula tot calamitatibus obnoxia in episcopo suo virum in laboribus publicis strenuum, tot
malis immotum vidit; vidit ‘iustum et tenacem propositi virum ' praeconio illo Horatiano
non indignum :—
‘si fractus illabatur orbis,
impavidum ferient ruinae'⁴.

Duco ad vos virum reverendissimum, ENos NUTTALL, Indiarum occidentalium

archiepiscopum.

(489) Indiarum occidentalium ab insulis ad Indiam orientalem profecti, Indiae totius
sedem metropolitanam tangimus, abhinc annos decem et ducentos a Britannis primum
occupatam, per annos vixdum centum episcopi sedem nominatam, per annos sexaginta
ecclesia cathedrali exornatam. Ibi, ante hos sex annos, alumno nostro dilecto, episcopo
Calcuttensi¹⁵, successor datus est vir litteris humanioribus excultus, septem et viginti per
annos episcopus Columbensis‚ iuris episcopalis assertor fidelissimus⁶, Buddhistarum
religionis antiquae investigator eruditissimus⁷, orator denique orientalium linguarum
plurimarum peritia praeclarus, cuius ab ore, velut olim Pentecostes die, magna opera Dei
suis linguis gentes plurimae inter se diversae admirantes audierunt.

Duco ad vos virum reverendissimum, Collegii Divi Ioannis Baptistae inter Oxonienses
quondam socium, REGINALDUM STEPHANUM COPLEsTON, Indiae totius archiepiscopum
metropolitanum, qui non modo inter cognatos suos episcopum indefessum, professorem
quondam eximium Oxoniensem, honoris causa doctorem Cantabrigiensem⁸‚ sed etiam
inter maiores suos Collegii Regalis praepositum, procancellarium Cantabrigiensem⁹,
numerare confitetur.

(490) Fluminum ingentium a terra orientali fluminum ingentium ad terram occi-
dentalem, ab episcopo quondam Columbensi ad Collegii Columbiani alumnum, trans·
eamus. Amnium maximorum prope confluentes, Sancti Ludovici in urbe, iam per annos
viginti sedem habuit episcopalem vir abhinc annos quadraginta in republica eadem
maxima regionis montanae episcopus consecratus. Nemo vitae peractae spatia inter
se tam diversa animo grato remensus, cantici illius sacri verba potest aptius pronuntiare 2-—
Benedicite Domino montes et colles: maria etflumina Domino benedia'te10.

Duco ad vos virum reverendissimum, DANIEL SYLVESTER TUTTLE, episcopum de
Missouri, reipublicae maximae episcoporum omnium praesidem venerabilem²².

² Horace, Epod. i 13. ² Jamaica. ⁸ The hurricane of August 1903, and the earthquake of
1 Jan. 1908. ⁴ Carm. iii 3, 1 and 7 f. ⁶ Bishop Welldon‚ no. 304 supra. ⁸ Ceylon Mission of
C.M.S.‚ Correspondence, 1879. ⁷ Buddhism, Primitive and Present. ⁸ The Archbishop’s grand-

uncle, Edward Copleston, F ellow of Oriel, author os Praelectiones Academicae, and Bishop of Llandaff,
LL.D. Cambridge, 6Ju1y 1835 (at the ‘Installation’ of the Marquess Camden as Chancellor; cp. Li e qs
Edward Copleston, 160 f). ⁹ John Copleston, Provost 1681-9, Vice-Chancellor 1682. ¹ Cp.
the Latin form of the Benedz'cite in the Vulgate version of the Septuagint, Daniel, iii 53, 56. ¹¹ Bishop
of Montana and the adjacent States from 1867 to 1886.

220

 

