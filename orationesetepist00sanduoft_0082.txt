Willz‘am Charles Wz‘ndeyer. Sir Wz'llz‘am W‘lson Hunter.

‘ Martem tunica tectum adamantina'¹ olim colebat, idem pacis purpura hodie a vobis non
immerito vestitur.

Vobis praesento urbis Londiniensis praefectum, baronettum insignem, REomALDUM
HANsoN.

(119) Sequitur deinceps Academiae Sydneiensis procancellarius‚ qui Academiae illi
nascenti inter primos adscriptus, inter aequales suos litterarum humaniorum et philosophiae
studiis excellebat. Neque in toga tantum erat insignis; sed etiam coloniae illius
defendendae causa cives suos ad arma quondam vocavit. Idem inter populares suos et
senator olim et patronus iuris peritissimus, postea iudex integerrimus exstitit. Data est
iudici nostro, ut accepimus, difficilis et molesta illa iuris dicendi provincia, quae ad
quaestiones matrimonii pertinet. Saepe, ut opinor, vincula vitae consociatae parum
felicia nutu suo dissolvit 3 nonnumquam fortasse coniuges sortem iniquam sine causa
conquerentes, in pristinam felicitatem restituit. Iudicis tanti consiliis colonia illa nobis
coniunctissima diutissime utatur 3 vitaeque eommunis vinculis indies artioribus nobiscum
consociata, foederis aequi felicitate in perpetuum fruatur.

‘Felices ter et amplius
quos irrupta tenet copula’2.

Duco ad vos iudicem doctissimum, W1LELMUM CAROLUM WINDEYER.

(120) Incedit proximus Academiae Calcuttensis procancellarius‚ vir de imperio nostro
inter Indos administrando bene meritus, vir litterarum quoque laude insignis. Sive
Indiae totius historiam uno in libello contexit, sive Indorum de linguis gentibusque
vetustis disputat, sive Orissae rura late pererrat, seu provinciae Bengalensis annales
evolvit, seu proconsulis magni vitam morte immatura abrepti describit³, ubique scriptorem
elegantem, eruditum, eloquentem agnoscimus. Quid dicam de immensa illa voluminum
serie, in quibus rerum ad Indiam administrandam pertinentium multitudo prope infinita,
viri tanti ab adiutoribus optimis industria admirabili undique collecta, ab ipso ordine
lucido disposita et digesta est Ρ ⁴ Opera illa magna, magno imperio, magna gente digna esse
etiam exterae nationes confitentur. Talium certe virorum laboribus vetera illa poetae
verba, urbem Romanam laudantia, nunc demum de gente Britannica inter Indos late
imperante vera esse comprobantur:

‘ haec est, in gremium victos quae sola recepit
humanumque genus communi nomine fovit

matris, non dominae ritu, civesque vocavit
quos domuit, nexuque pio longinqua revinxit’⁵.

Duco ad vos equitem illustrem, WILELMUM WILSON HUNTER.

(121) Provincia Canadensis quam fidelis in Reginam sit, et olim notum est et nuper
denuo luculenter comprobatum. Provinciae illius e viris primariis unus adest, qui
nuperrime inter Canadenses suos, cum collega non minus munifico⁶ consociatus, anni tam

¹ Horace, Carm. i 6, 13. ² ib. i 13, 17 f. 3 Lg‘fe of Lord Mayo. ⁴ 128 volumes
of ‘statistical survey', condensed into the nine volumes of T lte Imperial Gazetteer qf India (1881).
⁵ Claudian, de consulatu Stilichonis, iii 150—3. r ⁶ Sir George Stephen, Bart.; afterwards Lord

Mount-Stephen.
6 2

