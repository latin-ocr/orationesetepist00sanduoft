Willzkzm Henry Flower. Elias Metsclznz‘koff.

cotidianis minutatim exsculptas fuisse demonstrat13 in altero vitam et res gestas geologi
magni, quem Siluriae regem nominaverim‘, ea qua par est dignitate describit. Viri talis
laboribus non modo geologiae fines latius indies propagantur, sed etiam populo universo
studia ina praeclara commendantur.

Duco ad vos geologum illustrem, ab ipsa Regina nuper novo honore ornatum,
AacmnALDUM Gmxm.

(177) Quod e sapientibus septem unus dixisse fertur, α’ρχὴ ἄνδρα δείξειὸ, de hoc certe
viro, per honorum cursum satis longum probato, verum esse constat. Regio Chirurgorum
in Collegio, primum Museo conservando praepositus, deinde physiologiam et comparativam
quae dicitur anatomiam professus, deinceps Musei Britannici aedificio novo rerum
naturae studiis dedicato praefectus est. Idem Societati et Zoologicae‚ et Anthropologicae,
et Britannicae, maxima cum laude praefuit. In Museis autem ordinandis quam perspicax:
in scientiarum studiis populo toti commendandis quam disertus ς hominum in diversis
generibus capitis mensura inter sese distinguendis quam subtilis3 maris denique in
monstris immensis describendis quam minutus! Ergo, velut alter Neptunus, intra regni
sui fines etiam ‘immania cete ’⁴¹ suo sibi iure vindicat: idem, anthropologiae quoque in
studiis versatus, ne barbaras quidem gentes contempsit, sed, velut alter Chremes, homo
est3 humani nil a se alienum putat⁵.

Duco ad vos Regiae Societatis socium, virum honoribus plurimis merito cumulatum,
Wrmtmum Hnmucum merm‘.

(178) Sequitur deinceps vir, qui scientiarum in provinciis duabus, et in zoologia et in
bacteriologia quae dicitur, famam insignem est adeptus Primum Ponti Euxini in litore
septentrionali⁷ zoologiam professus, multa de morphologia animalium, quae invertebrata
nominantur, accuratissime disseruit. Deinde Parisiis rerum naturae investigatori cele-
berrimo adiutor datus⁸, eis potissimum causis perscrutandis operam dedit, per quas genere
ab humano morborum impetus hostiles possent propulsari. Nam, velut hominum in
mentibus virtutes et vitia inter sese confligunt, non aliter animantium in corporibus contra
pestium exercitus copiae quaedam sanitatis et salutis ministrae concertare perhibentur.
Mentis quidem certamen olim in carmine heroico, Psychomachia nominato, Prudentius
narravit. Inter eos autem qui corporis certamen experimentis exquisitis nuper explica-
verunt, locum insignem sibi vindicat vir quidam summa morum modestia praeditus, qui,
velut vates sacer, proelium illud sibi sumpsit celebrandum, in quo tot cellulae vagantes,
quasi milites procursantes, morborum semina maligna corripiunt, correpta comprimunt,
compressa extinguunt⁹. Talium virorum auxilio febrium cohortes paulatim profligantur,
et generis humani saluti novum indies affertur incrementum.

Merito igitur titulo nostro hodie coronatur e salutis humanae ministris unus, EL1As
Mna-scamma

¹ Scenery qucoHand, 1865, 1887 etc. ² Sir Roderick Murchison, 1875. ⁸ Bias, ap. Arist. Eth. v

1. 16. ⁴ virgil, Aen. v 822. ⁵ Terence, Hcaut. 77. ⁶ Author os an Introduction to tlte
Osteology ofthe Mammalia3 the Osteological Catalogue of 1879, etc. ⁷ University of Odessa. ⁸ At
{lilejirgrtiltgg 1AT’asteur. ⁹ Lecture on Phagocytoszze and Immunity, translated in Britislz Medicalsournal,

91 12-2

