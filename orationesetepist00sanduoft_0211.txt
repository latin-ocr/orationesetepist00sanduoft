Lord Reay. Samuel Drz'ver. Franz Ehrle.

(419) Adest etiam vir alter linguarum peritia insignis, qui inter Caledones (qui
ubique terrarum sentiunt sese esse domi) gentis illustris principatum obtinet. Olim inter
Batavos illos, primum Erasmi, deinde Bentleii in saeculo nobiscum litterarum vinculis
consociatos, natus est. Postea, primurn Universitatis Caledonieae, cui nomen indidit
Sanctus Andreas, rector constitutus; deinde Indiae occidentalis provinciae magnae per
quinquennium praeposituS‚ et de populo toto educando et de Indiae gentibus commercii
vinculis inter sese coniungendis praeclare meritus 3 deinceps, inter Londinienses, et Regiae
Societati Asiaticae, et Universitatis Londiniensis Collegio, et Concilio magno de liberis
educandis constitut0, multa cum laude praefuit, Nuper denique honorum omniurn, inter
Britannos saltem gestorum, velut cumulus accessit illo die, quo Litterarum Academiae
Britannicae abhinc annos quattuor primum conditae praeses primus est vocatus.
Academiae illius in praeside habetis, Academici, viri et linguarum peritia summa et
artium liberalium disciplina et morum urbanitate eximia et naturali quadam ingenii
dexteritate praediti exemplar.

Duco ad vos virum admodum honorabilem, BARoNEM REAY.

(420) Vinculo fraternitatis artissimo curn Universitate nostra coniunctus est linguae
Hebraicae professor Regius Oxoniensis. Scholae Wintonensis quondam discipulus, Collegii
Novi postea socius, vir litterarum Graecarum Latinarum Hebraicarum Syriacarum peritia
insignis, inter illos numeratus est, qui Testamenti Veteris libris in linguam nostram
accuratius reddendis annos octo dedicarunt. Britannis potissimum noti sunt Com-
mentarii, Testamenti illius in libros singulos ab eo conscripti 5 etiam inter externos non
ignota Prolegomena Testamento illi toti illustrando destinati¹. Olim non sine favore
exceptus est liber de Temporibus Hebraicorum Verborum editus; etiam in Thesauris
Biblicis lucet eius eruditio, ne lexici quidem Hebraici condendi laborem immensum
pertimescit. Videtis, Academici, virum philologiae dotibus eximiis ornatum, virum in
rebus minutissimis explicandis exactum, in rebus obscuris illustrandis lucidum, qui iudicio
et sereno et imprimis moderato praeditus, de antiquitate Hebraica doctrinas novas etiam
Britannis approbavit.

Duco ad vos linguae Hebraieae professorem Oxoniensem, SAMUELEM DRIVER.

(421) In Raetiam profecti, solum natale salutamus viri integerrimi, qui, veritatis
amore insigni praeditus, tot rerum argumenta historiae in luce clara collocavit. Quid
dicam de commentariis plurimis, quibus saeculi decimi tertii, quarti, quinti denique,
historiam illustravit ecclesiasticam? Aedium Vaticanarum de historia nemo melius,
nemo accuratius, disputavit2. Idem, e tribus illis aetatibus in quas Pontificum Roman-
orum Bibliothecae historiam divisam esse constat, aetatem mediam aggressus, inter
labores suos doctos Bibliothecae Bonifatianae et Avenionensi dedicatos indicavit biblio-
thecarum historiam etiam ad litterarum et philosophiae historiam universam pertinere³.
Laetamur bibliothecae maximae Vaticanae praepositum esse virum tanta etiam de
bibliothecis antiquioribus eruditione praeditum, qui gentium omnium viros doctos summa
cum benevolentia excipit, quique exemplo suo praeclare ostendit, bibliothecae magnae in

² Introduction to tlte Literature ofthe Old T estament. ² De aulis Borgianis et de Vaticanarum
aedium historia. ³ Historia Bibliothecae Romanorum Pontificum, tum Bonifatianae, tum Avenionensis.

191

