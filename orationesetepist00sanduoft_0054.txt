Josz'alz Parsons C ooke. Charles Hubert Parry.

15 sune 1882

(60) DUM Academi inter nemora hospitalitatis iure tot hospites fruuntur, iuvat
vestrum omnium nomine virum hospitio vetere nobiscum coniunctum palam salutare.
Hodie scilicet salvere iubemus unum e professoribus illis clarissimis qui Cantabrigiae
illius nomen illustrius reddiderunt, quam abhinc annos plus quam ducentos trans aequor
Atlanticum unus ex alumnis nostris, in loco postea Academiae nostrae nomine nuncupato,
fundavit. Neque vero cum nostra tantum Academia sed cum omnibus qui ubique sunt
scientiarum studiosi, idcirco consociatus est, quod inter illos exstitit, qui e gente non
una oriundi, gentis plus quam unius in commodum, seriem illam librorum ediderunt,
et universae rerum naturae et partibus eius variis illustrandis dedicatam1. E provincia
vero tanta quasi propriam regionem scientiam Chemicam sibi sumpsit explorandam ; qua
in regione quantum scientiarum terminis proferendis profuerit, illi testantur, qui studiis
isdem excolendis vitam suam totam consecrarunt. Nobis igitur vix necesse est merita
huius viri singularia singillatim enumerare 3 nobis supervacaneum commemorare, animo
quam magno rerum elementa omnia quasi per seriem ordinare tentaverit 3 cura. quam
minuta rerum primordia vel tenuissima ponderaverit. Talium profecto virorum exemplo
praeclare ostenditur, humanas quidem leges de minimis non curare, rerum autern naturae
in legibus investigandis ne minima quidem neglegi oportere: etenim ipsa rerum natura non
modo in magnis magna est, sed in minimis quoque maxima.

Tu vero qui rerum naturae leges tam docte illustrasti, Legum Doctor nobis esto.

Vobis praesento IosmM PARSONS CooxE.

1 Marclz 1 883

(61) NON Platonis tantum in Republica artem musicam cum litterarum disciplina
coniunctam esse constat3 sed nostra quoque in Academia neminem iam, nisi per artium
liberalium portam, in scientiae illius penetralia progredi patimur. Eo libentius igitur
Academiae nomine salutamus hodie scholae celeberrimae Etonensis discipulum,
Academiae illustris oxoniensis alumnum, qui abhinc annos sedecim, adulescens adhuc,
titulo Baccalaurei in Musica dignus esse inter suos iudicatus, ipse in Academia nostra
musicorum certaminum inter iudices numeratus est. Quotiens poetarum priorum carmina,
huius ingenio fidibus canoris commissa, quasi spirare adhuc et denuo vivere videntur!
Huius auxilio, ut cum Horatio loquar, ‘non si quid olim lusit Anacreon, delevit aetas’2.
Idem poetae Etonensis, poe'tae oxoniensis, magni illius Shellei tragoediam admirabilem,
quae Prometheus nominatur, cantibus quam exquisitis accommodavit! Vos certe, qui
nuper in hac ipsa Academia fabulam illam spectavistis, meministis ipsi tremendum illum
Furiarum chorum3 ipsi quasi vidistis matutinas illas stellarum pallescentium excubias
Titanis miseriam vix tolerabilem contemplantium³ 3 audivistis denique arte musica feliciter

¹ The New Chemistry, in the Internatz‘onal Scientg'fic Sm‘es.
2ΞΗοιτειδεεί,Τίίιανηιὲιίἔ gea 198 Othlsslrclandes of Anacreon.
Shieoepon a misery doire to be borne '.

34

