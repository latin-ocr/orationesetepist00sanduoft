ngz'nald Stuart Poole. Hemy E nfield Roscoe. George Fred. Watts.

(73) In tellure illa antiqua, unde Britannorum arma laureas suas recentissimas
rettulerunt¹‚ ab hoc viro, pacis artibus illustri, et doctrinae variae rudimenta hausta sunt
et famae futurae iacta sunt fundamenta. Illic, auspiciis optimis, et in Arabica et in
hieroglyphica, quae vocatur, lingua instructus, plus quam triginta deinceps annos inter
Musei Britannici custodes numeratus est, ubi provinciae numismaticae iam tredecim
annos praepositus, adiutorum optimorum auxilio et Graeciae et Italiae et Orientis totius
numismatis antiquis enumerandis, examinandis, describendis, fere viginti volumina dedicavit.
Artium vero antiquarum exempla illa, specie quidem minutissima, eadem ceteris fere
omnibus diutius duratura sunt 3 dumque maiora famae monumenta temporis lapsu con-
senescunt, et nonnumquam auctorum suorum ne nomina quidem conservant, intra nummuli
terminos artiores tutius inclusa, rerum gestarum memoria posteritati serae in perpetuum
traditur2. ‘In tenui labor, at tenuis non gloriam.

Ut virum de sacra praesertim archaeologia optime meritum et in re numismatica
spectatum et probatum titulo nostro signemuS, vobis praesento REG1NALDUM STUART
PoorAE.

(74) Academiae Victorianae professorem insignem Academiae Cantabrigiensis nomine
iubemus salvere ς qui iam quinque et viginti annos Collegi celeberrimi Mancuniensis inter
decora numeratus, abhinc annos viginti Regiae Societati adscriptus, abhinc annos novem
ab eadem Societate regio numismate ornatus est. Praeceptorum suorum Heidelbergensium,
illustrium virorum⁴‚ et interpres et adiutor, solis ipsius radios retexuit et lucis illius vim
chemicam exploravit. Solis a cultore tanto elementa illa chemices in lucem edita, quo sub
sole ignota sunt, quot in linguas reddita sunt Ξ Doctioribus loquuntur maiora illa volumina
ab hoc viro, collegae optimi auxilio, conscripta⁶. Neque vero libris tanturn doctrinam
suam credidit, sed discipulos quoque plurimos eodem animi ardore imbuit, eodem ingeni
lumine accendit, qui omnes quasi in suo quisque orbe ipsum auctorem lucis suae referunt,
et alios invicem suo lumine illustrant.

Vobis praesento virum et de scientia chemica et de Academia illa quae eodem ac nos
Cancellari0⁶ gloriatur, optime meritum, HENRICUM ENFIELD Roscoss.

(75) Venio tandem ad nomen pictoris admirabilis, qui in historico genere pingendi
lauream suam primam adeptus, rerum antiquitus gestarum memoriam oculis nostris
praeclare revocasset, nisi maluisset saeculi nostri illustrium virorum imagines posteritati
tradere. Neque vero externam tantum oris speciem sed mentis quoque liniamenta sibi
sumpsit imitanda, animi effigiem voltus, ingeni indices oculos arbitratus⁷. Qua in arte
quanta fama merito floreat, nostra quoque Academia testatur, quae nuper imaginem
Cancellarii sui optimi nemini alii pingendam commendaverit⁸.

Idem in mythologico quodam pingendi genere, quantus artifex, quantus poeta exstitit.
Quanta colorum subtilitate argumenta illa fabularum Graecarum e fontibus hausta nobis
interpretatus est. Huius virga revocati et Orpheus et Eurydice plus quam semel nobis e

² Battle of Tel-el·Kebir, 13 Sept. 1882. ² Pope, Ep. v, T o Mr Addison, 19—24. ⁸ Virgil‚
Georg. iv 6. ⁴ Bunsen and Kirehhoff. ⁶ Roscoe and Schorlemmer’s T reatise on Chemirtry,
in 3 vols. (or 9 parts), 1877-92. ⁶ William Cavendish, seventh Duke of Devonshire. ⁷ Cicero,
Orator, 60. ⁸ Portrait in the Fitzwilliam Museum.

40

 

