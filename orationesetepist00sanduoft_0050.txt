Norman Macleod Ferrers. James Porter.

qui, talium virorum exemplar procul venerati, etiam nostras inter silvas verum quaeritis,
quamquam hodie nemora illa nostra gravis umbra contristat¹‚ tamen inter ipsas lacrimas
non sine gaudio virum magnum vidistis, quaque soletis benevolentia laudatum audivistis.

Vobis igitur praesento Academiae Berolinensis Professorem illustrem, HERMANNUM
LuDovicUM FERDmANnuM HELMHOLTZ.

2 sune 1881

(54) ANNUM vidimus nomine non uno Academiae flebilem, annum Collegio plus quam
uni luctuosum. Anni unius intra spatium, quattuor e Collegiorum praefectis, ordinis illius
partem prope quartam, fato acerbo abreptos vidimus, quorum omnium, sive de suo
cuiusque Collegio, sive de universa Academia, sive de litterarum republica, merita insignia
vobismet omnibus nota sunt2. Hodie vero non modo illi, quos nuper amisimus, debito
honore prosequendi sunt, sed ei quoque, qui in eundem doctorum ordinem dignitatis iure
mox admittentur, ea qua par est observantia excipiendi. Meministis fortasse scriptorem
quendam Romanum, Velleium‚ nisi fallor, Paterculum‚ Atheniensium gloriam con·
templantem, miratum esse, aetatem unam decem oratores, unam aetatem artis tragicae
tres magistros Athenis dedisse³ 3 nosne, annales Academicos revolventes, memoratu
indignum iudicabimus e decem illis summis viris, abhinc annos triginta uno eodemque
die in honorum mathematicorum ordine primis renuntiatis, Collegiorum magistros tres
exstitisse ?⁴ Illo autem die, sicut nostis omnes, locus omnium primus huic viro reservatus
erat, quem hodie priorem salutamus, Collegii illius vicini magistrum nuper electum. In
magistratu praeiverat vir doctissimus, secundum Ennianum illud ‘multa tenens antiqua
sepulta’⁵ 3 qui cum animo magno sese dignitate sua abdicasset, plenus annis, plenus
honoribus e vita excessit⁶. Illius igitur successorem vobis praesentamus, Scholae Etonensis
discipulum, virum de mathematiciis studiis optime meritum, tutorem strenuum, prae-
ceptorem etiam nunc indefessum, NORMAN MACLEOD FERRERS.

(55) Sequitur deinceps vir, eodem, uti diximus, die lauream suam primam adeptus,
qui abhinc annos quinque in locum viri insigni gravitate, dignitate, sagacitate⁷‚ Collegiorum
omnium antiquissimi magister electus est. Quotiens e domus illius aula hospitali, ubi
magistri prioris vultus venerabiles arte eximia depictos admirari licet, in cameram vicinam
artificio exquisito decoratam convenimus, ubi fenestras illas lucidas magistri novi liberalitate
splendide ornatas contemplari iuvat! Quod Camus noster ampliore alveo et purioribus
undis ire didicit, huic viro imprimis acceptum rettulimus. Idem tum aliis, tum praesertim
iuventuti Academicae, diu idcirco dilectus est quod ludorum Academicorum patronus
egregius extitit, quodque plus quam semel procuratoris officio summa comitate, summo

iudicio functus est.
Vobis praesentamus Collegii antiquissimi Magistrum, virum cum plurimis et amicitiae

et hospitii iure coniunctum, IACOBUM PORTER.

¹ The funeral os Dr Bateson, late Master of St John's. 2 Dr Power, Master of Pembroke, and
Dr Guest, of Gonville and Caius (1880); Dr Cartmell, Master of Christ’s‚ and Dr Bateson, of St John’s
(1881). 3 Velleius Paterculus, i 16, 3 f. ⁴ N. M. Ferrers, James Porter, and C. E. Searle, alliu the
same list of Wranglers in 1851. ⁵ Ennius ap. Gellium, xii 4. ⁶ Edwin Guest (1800—1880)‚ Master
from 1852 to his resignation, shortly before his death. ⁷ Dr Cookson, Master os Peterhouse, 1847-76.

30

