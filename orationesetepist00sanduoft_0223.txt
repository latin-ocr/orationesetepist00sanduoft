Lord Milner. Lord Curzon. Sz‘r Edward Fry.

(446) Adest etiarn alter eiusdem Universitatis, eiusdem Collegii, alumnus insignis,
qui domi olim spectatus et probatus, primum in Aegypto aerario publico administrando
per triennium interfuit, deinde, in patriam reversus, pecuniis publicis exigendis per annos
quinque praefuit 3 denique, abhinc annos decem ad Africam Australem vocatus, muneribus
magnis, imperii totius Britannici magno cum fructu, non minus prudenter quam fortiter
functus est. Vir Britanniae totius gratiarum publicarum honore dignissimus, quot virorum
bonorum merita eius collaudantium testimoniis privatis comprobatus est 1¹ Idem, in libello
luculenter conscripto, Aegypti ab Anglis optime administrandae imaginem quam veram,
quam vividam, delineavit 1⁹ Universitatis igitur totius nomine, virum de imperio Britannico
praeclare meritum, Scipionem nostrum Africanum, salutamus, qui non iam ‘domita ’, sed
bene administrata ‘nomen ab Africa lucratus rediit ’³.

Duco ad vos virum admodum honorabilem, Vrcsscom‘rEM Mamm.

(447) Assurgit proximus Universitatis Oxoniensis, sororis nostrae venerabilis,
cancellarius, qui primum inter Etonenses educatus, deinde praemiis in historia
Academicis omatus, postea non modo Indiae sed etiam rerum exterarum in provincia
administranda domi spectatus, Asiae trans partem magnam ab imperio Persico usque
ad imperii Sinensis fines ultimos itinera magna confecit, confecta litterarum monumentis
stilo lucido conditis commendavit⁴. Per annos duodecim inter Britanniae senatores
electus, deinceps per septennium praeclarum Regis nostri vicarius illustris Indiae toti
gubernandae cum laude plurima praefuit. Qui Indiae administrationem suam orationibus
plurimis et feliciter illustravit et fortiter vindicavit⁵, nullo alio quarn oratoris maximi
Romani praeconio dignus est. ‘ Quid autem ’ (ut oratoris illius verbis utar) ‘reperiri tam
eximium aut tam expetendum potest, quam istam virtutem, moderationem animi,
temperantiam non latere in tenebris neque esse abditam, sed in luce Asiae, in oculis
clarissimae provinciae atque in auribus omnium gentium ac nationum esse positam?’⁶
‘Simul etiam illud' India ‘cogitet‚ nullam ab se neque belli externi neque domesticarum
discordiarum calamitatem afuturam fuisse, si hoc imperio non teneretur ’⁷.

Duco ad vos virum admodum honorabilem, BARONEM CURzoN.

(448) Virum revera venerabilem hodie omnes veneratione imprimis debita con-
templamur. Salutamus et Universitatis Londiniensis et Regiae Societatis et Academiae
Britannicae socium insignem, per annos quindecim olim iudicem integerrimum, virum
in historiae Britannicae fontibus aperiendis diu versatum, Hiberniae de legibus agrariis,
Hiberniae de studiis Academicis investigatorem aequissimum⁸, qui tot deliberationibus
praepositus, comitatis summae semper exemplar exstitit, rem acu identidem tetigit, tactam
verbis aptis et pressis enucleavit. Idem gentium Europae inter arbitros perpetuos
numeratus, nuper titulo novo decoratus legatis nostris additus est, qui, cum gentium

¹ In the previous summer Lord Milner had privately received from more than 37o,000 of his fellow·
countrymen a testimonial recording their ‘high appreciation os the services rendered' by him ‘in Africa, to
the Crown and the Empire’ (The Times, 9 Aug. 1906). ² England in Egypt, 1892. ⁸ Horace,
Carm- iv 8, 19. ⁴ Russia in Central Asia (1889), Persia and tlte Persian Question (1892), and Problems
in the Far East (1894). ⁵ Lord Curzon in India (a collection of less than 60 out os a total of more
than ‘²50 speeches delivered in 1899—1905). ⁶ Cicero, ad Quintum fratrem, 1 i 9. ⁷ ib. 34.
⁸ Member os the Historical MSS Commission, and Chairman of the Royal Commissions on the Irish
Laud Acts, and on Irish University Education.

203 26——2

