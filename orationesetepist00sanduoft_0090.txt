George Gabriel Stokes, Lord Raylez'glz. Sir Frederz‘ck Abel.

Sebastopolin. Recordamur denique ab eodem, imperatoris magni ductu et auspicio²‚
victorias ab Africa, non modo littoris aurei ex propinquo² sed etiam Nili prope ostia³, repor-
tatas. Illum igitur cui regni totius Senatus publice quondam gratias egit, eundem nostro
quoque in senaculo libenter laudamus3 civiumque omnium nomine, qui ob patriam
defendendam arma sponte sumpserunt, iudicem eorum candidum et benignum Iuris

Doctorem merito creamus.
Duco ad vos baronettum ‘insignem fama et felicibus armis '⁴, ARCHIBALDUM Auson.

(138) Salutamus deinceps Regiae Societatis praesidem, professorem nostrum
Lucasianum‚ Senatorum nostrorum omnium consensu Britanniae Senatoribus additum 3
quem in munere illo triplici Newtoni nostri in vestigiis insistere gloriamur. Atqui ipse,
qua est morum suavitate et modestia, vix tali sese honore dignatur, sed a plausu populari
remotus et seclusus, templum quoddam serenum occupat, ubi reverentia debita rerum
naturae miracula perscrutatur, ubi ‘in statione tranquilla collocatus'⁵ lucis leges obscuras
observat, observatas ingenii sui lumine illustrat. Viro tali rerum naturam contemplanti
crediderim apparere nonnumquam sedes illas quietas,

‘quas neque concutiunt venti, nec nubila nimbis
aspergunt, nequi nix acri concreta pruina

cana cadens violat, semperque innubilus aether
integit, et large diffuso lumine rident '·⁶.

Duco ad vos virum illustrem, Professorem STOKEs.

(139) Venio ad nomen physicorum professoris quem non sine desiderio nuper
amisimus ⁷, viri cum Cancellarii nostri ⁸ munificentia haud ita pridem consociati. Ex illo
velut fonte, liberalitatis flumen amplum professoris nostri in provinciam defluxit inque
alias Academiae partes redundavit. Ipse fontium exsilientium et aquarum destillantium
naturam quam feliciter exploravit; caeli colorem illum caeruleum quam dilucide explicavit 3
quicquid audiendi, quicquid videndi, ad rationes intimas pertinet, quam sapienter‘inter-
pretatus est ; quotiens in rerum natura eventis specie quidem inter sese diversis causas
easdem subesse ostendit. Quam profundam rei mathematicae θεωρίαν, ut aiunt, cum
quanta in experimentis instituendis sollertia coniunxit 3 quam subtilem denique scientiae
cognitionem cum sensu illo communi consociavit, qui non in magna tantum fortuna sed in
omni vitae condicione rerum omnium est revera rarissimus ⁹.

Duco ad vos IOANNEM WILELMUM STRUTT, BARONEM Rumon.

(140) Scientiam Chemicam et in bello et in pace utilem esse, quis negabit? Heri in
hoc ipso loco virum hunc insignem docentem audivistis, quo potissimum modo scientia
illa populi saluti consulere et pericula pacis in artibus suscepta possit avertere ¹⁰. Idem

¹ Sir Garnet Wolseley. ² Ashantee Expedition, 1873-4. ⁸ Battle of Tel-el-Kebir, 1882.
⁴¹ virgil, Aen. vii 745. ¹⁵ Seneca, De Ira, iii 6, 1, ‘sublimis animus, quietus semper et in statione
tranquilla conlocatus ³. ⁶ Lucretius, iii 19 f. ⁷ Lord Raleigh was Professor of Experimental
Physics from 1879 to his resignation in 1884. ⁸ William Cavendish, seventh Duke of Devonshire‚
founder of the Cavendish Laboratory. ⁹ Juvenal, viii 73. ¹⁰ Rede Lecture on ‘Applications of
Science to the protection of Human Life!

70

