Sir John Gorell Barnes. Hemy sames FosS.

audacter permensus, paludem Nili pestilentem, miles et Mercator idem, paulisper occupabat ¹.
Nuper patriae redditus et a summis viris certatim laudatus, quanta dignitate, quanta
morum modestia, nihil sibi arrogavit, laudem omnem ad socios suos, laudem omnem
ad milites suos libenter rettulit. Talium virorum auxilio Iovis oraculum antiquum denuo
verum redditum est, quicquid Nilus irrigaret, id omne Aegyptum esse2. Britanniae vero
totius auctoritate orbi terrarum denuo monstratum, Nili vallem omnem revera esse
Aegyptum, neque gentium exterarum incursionibus ullis debere esse expositam. Abhinc
annos centum, Nili prope ostia, nova gloria accessit nomini bene ominato, Horatio Nelson‚
cuius nominis ipsae litterae loquuntur, honor est a lVilo. Nunc autem, et Horatio alteri,
et Angliae parti nostrae, et nomini toti Britannico, fluminis eiusdem a ripa nova fama
affiilsit.

Vestri plausus, Academici, hodie non modo dati sunt, sed etiam denuo merito
dabuntur victori felici HORATIO HERBERTO, BARONI KITCHENER.

8 Dec. 1898

(306) IN statutis nostris novis etiam iudicum ordini amplissimo licet dignitatis iure ad
doctoris gradum accedere³. Iuvat hodie unum ex ordine tam venerabili iure novo utentem
videre, quod non modo ipsi laudi et honori est sed etiam Academiae aliquatenus lucro et
emolumento. Alumnus autem noster Collegio omnium antiquissimo adscriptus et aetatis
anno vicesimo honorem in studiis mathematicis adeptus, quattuor et quadraginta natus
annos ad iudicis dignitatem merito est evectus. Ea vero fori provincia alumno nostro
contigit, in qua de testamentorum ruptorum aut ratorum iure, de rebus ad officium
maritimum pertinentibus, de vinculo denique matrimonii solvendo disputatur. Interim
iudex ipse vinculis quam plurimis non modo cum affinibus* et popularibus suis, sed etiam
cum reipublicae maximae transmarinae civibus summis feliciter consociatus est. Ergo et
ipsi, et affinibus et amicis eius, et reipublicae illi, talium virorum auxilio vinculis indies
artioribus cum Britannia coniunctae, Horati verbis usi libenter gratulamur :—‘ felices
ter et amplius, quos irrupta tenet copula’⁵.

Praesento vobis virum honorabilem, Sancti Petri a Collegio honoris causa socium

nuper electum, equitem insignem, iudicem denique integerrimum, IOANNEM GORELL
Bamas‘.

2 March 1 899

(307) IMPERmM Iaponicum, incolis ab ipsis solis orientis terram nominatum,
plurimis ex insulis compositum esse constat. Insulae vero maximae in ipso sinu, qui
inter solis occasum et meridiem spectat, patet portus gentium exterarum commercio
apertus, qui Osaka nuncupatur. Ibi, in ipso loco, in quo abhinc annos centum homines
‘ superstitionis’ externae crimine condemnati in crucem agebantur⁷, Ecclesiae Anglicanae

¹ captain Marchand at Fashoda, 19 Sept. 1898. ² Herodotus, ii 18. ³ In 1893, ‘Members
of the Supreme Court of Judicature' were added to the list of those on whom the University has power to

confer ‘complete Degrees honoris causd' (Statute A, chap. 11, sec. 18, spar- ι). ⁴ Including H. A.

Morgan, D.D., Master of Jesus College. ⁶ Carm. i 13, 1 7. Afterwards Lord Gorell (1909).
⁷ Η. W. Tucker, T he English Church in other laneis, p. 195·

s. s. 145 Ι9

