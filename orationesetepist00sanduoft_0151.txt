 

colonial Premz‘erS.

Britanniae voce vocatos adesse. Laetamur tot virm, sua quemque a colonia libera in
>locum conspicuum libere electos ad ipsam Britanniam, tot filiarum eximiarum matrem,
tot coloniarum florentissimarum μητρόπολιν, maioris cuiusdam Britanniae quasi legatos
advenisse. E coloniis nostris liberis potest unaquaeque non sine superbia dicere :—filia
matris in domo, domina sum tamen domi¹. Adsunt hodie sex insignes viri in coloniis
tantis administrandis feliciter versati, quorum laboribus (ut speramus) tot provinciae
maximae, per tot orbis terrarum partes spatio quidem disiunctae, foedere quodam artiore
et inter sese et cum ipsa Britannia erunt aliquando consociatae. Viros tales, in unum
laborantes, ne in laudibus quidem nostris hodie separare volumus. Atqui unumquemque
eorum honoris causa libenter excipimus3 dumque nomina eorum bene nota recitantur,
etiam nominis Britannici heredes omnes, ubicumque terrarum sunt, una recordabimur.

(266) Primum igitur ‘laurea donandus Apollinari’⁹ est vir plus quam una in lingua
eloquentissimus, partium liberalium inter Canadenses ductor insignis, coloniae maximae,

coloniae in Britanniam liberalissimae legatus. Praesento vobis virum laude nostra
maiorem, WILFRID LAURIER.

(267) Salutandus deinceps bene ominati nominis coloniae Victoriae legatus, vir iuris
peritissimus, de salute publica et de rerum civilium negotiis plurimis in ordinem redigendis
bene meritus. Praesento vobis equitem insignem, GEORGIUM TURNER.

(268) Novae Zealandiae insulae, spatio prope eodem atque insulae nostrae inclusae,
legatum miserunt, qui, animo perquam liberali praeditus, partium suarum ultra fines fere
nihil relinquendum existimavit, quique primus ex imperii Britannici ministris ius suffragii
etiam Minervae et Musarum sexui donavit⁸. Praesento vobis virum honorabilem,
Rmnaamm IOANNEM SEDDON.

(269) Tasmania ad nos misit virum litterarum laude insignem ⁴, cui, annis triginta inter
Indos non sine fama exactis, Australasiae totius in insula saluberrima, etiam aetatis flexu

novum honorum civilium spatium feliciter decurrisse contigit. Praesento vobis equitem
illustrem, EDWARDUM N1coLAUM COVENTRY BRADDON.

(270) Australiae provinciam occidentalem quasi praesentem nobis reddit vir ob
provinciam illam penitus explorandam titulis quam plurimis a Britannia atque adeo ab
Europa ornatus, qui, colonia illa ante hos septem annos legum scribendarum iure primum

donata, ministri primi muneri honorifico primus est praepositus. Praesento vobis equitem
illustrem, IOANNEM FORREs‘r.

(271) Coloniarum nostrarum seriem claudit hodie Africae Australis regio ante hos
quadringentos annos Christi die Natali ab Europae nautis primum detecta, et abhinc
annos quattuor et quinquaginta imperio nostro addita. Praesento vobis coloniae

fidelissimae ministrum primum, virum iuris peritum, virum propositi tenacem, HARRY
Escomnn.

¹ ‘Daughter am Ι in my mother's house, ἶ But mistress in my own '. Rudyard Kipling‚ Our Lady qs
the Snows, published 27 Apr. 1897. · ² ‘Horae-e, Carm. iv α, 9. ³ Grant os franchise to all adult
women, Sept. 1893. Author os sze m lndza (1870), etc.

131 17—-2

