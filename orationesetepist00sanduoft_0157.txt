Sir Nathanz‘el Lindley. Leonard Henmt Courtney. A. V. Dz'cey.

ipsius auxilio in lucem emissas 3 hunc non modo Linceorum Academia Romana sociis
suis, sed etiam Italia tota senatoribus suis merito adscripsit; huius fama ultra patriae fines
a se ipso tam diligenter descriptos etiam in alias Europae partes latissime diffusa est.
Asiae regiones pulcherrimae (Vergilio² si credimus) Italiae cum laudibus certare nequeunt 3
Europae gentes maximae Italiae legatum insignem certatim laudant. Belli certe et pacis
artes feliciter consociatae sunt Italiae in legato illustri, ANNIBALE FERRERo.

(284) Assurgit deinceps artis herbariae professoris praeclari filius illustris, qui olim
scriptoris doctissimi vestigia secutus, ad iurisprudentiae studium aditus faciliores reddidit²;
qui postea societatis de iure identidem optime disseruit³ 3 qui plurimos per annos aequitatis
potius quam iuris aut scripti aut tralaticii provinciam sibi egregie vindicavit. A po'e'ta
quodam Romano ille fortunatus esse dicitur, qui, vitae agresti deditus,

‘nec ferrea iura

insanumque forum aut populi tabularia vidit '⁴ ;
iura vero aequitatis ab hoc viro sex et triginta per annos prudentissime exposita, non iam
‘ferrea’ sed, velut Lesbiorum regulam illam plumbeam⁵, ad rem unamquamque exquisite
accommodata esse dixerim 3 forum autem, cui summa cum dignitate praesidet, tantum
abest ut ‘insanum' sit, ut iuris sani et sobrii quasi templum et asylum esse videatur;
tabularium denique, cui nuper feliciter praepositus est, iuris et historiae Britannicae inter
fontes uberrimos esse merito existimatur.

Duco ad vos iudicem insignem, populi nostri tabularii praesidem illustrem,
·NAT1·1AN11·:LEM LmDLEY.

(285) Hodie redditus est nobis alumnus noster, qui studiis mathematicis olim
insignis, Collegii Divi Ioannis socius plus quarn semel est electus 3 quique professoris
munere inter Londinienses paulisper ornatus, postea, plus quam viginti per annos, ne in
Senatu quidem Britannico professorem prorsus exuit. Non professoris tantum Academici
sed etiam Senatus ipsius praesidis cathedra quam dignus erat a plurimis existimatus!
Quotiens olim in actis diurnis huius a prudentia imprudentes discebamus⁶ 3 quam sapienter
in provincia sive rerum domesticarum sive coloniarum sive aerarii administranda versatus
eet ; quanta cum gravitate in deliberationibus magnis, sive de populi totius enumeratione,
sive de Britanniae operariis, sive de Indiae moneta interfuit! Ipse non iam unius tantum
metalli sed auri atque argenti e valore monetae mensuram petendam putat⁷z nos interim
virtutem et integritatem eius singularem in Senatu Britannico, velut aurum in igni, diu
spectatam et probatam iam dudum contemplati, cum Stoicis libenter confitemur, solum
sapientem esse divitem⁸, nullam vim auri et argenti pluris quam virtutem esse aesti-
mandam.

Duco ad vos Senatus Britannici Catonem, LEONARDUM HENRICUM COURTNEY.

(286) Iuris Anglici inter Oxonienses professor, olim Collegii Balliolani, postea
Omnium Animarum Collegii electus socius, triplicem ob causam inter peritos laudatur ;

¹ Georg. ii 138. ² Introduction to the Study of Jurisprudence (founded on Thibaut's System des
Pandektenrechts)‚ 1855. ⁸ Law os Partnerslu'p and Campania, ed. 6, 1893. ⁴ Georg. ii 501 f.
⁵ Aristotle, Ethics, v ιο, 7. ⁸ In the days when he was a regular writer sor The Times. ⁷ A
⁸ moderate bimetallist '. ⁸ Cicem, pro Murena, 61 ; Paradoxa Stoicomm, 6.

s. s 137 18

