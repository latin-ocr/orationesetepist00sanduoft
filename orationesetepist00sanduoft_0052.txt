Thomas Sterry Hunt.

praebet hospitalem. Nomen insulae audivistis omnes 3 Singapore vocatur. Inde
orientem adversus solem iacet una e maximis totius orbis terrarum insulis, quae Borneo
nuncupatur, cuius in parte septentrionali est Regnum illud Sarawakense, ubi plurimos per
annos fortiter imperitabat Rex Barbarorum, Britannus ille intrepidus, Iacobus Brooke.
Insulae autem illius maximae septentrionalem oram prope tangit insula parva, imperii
Britannici et fidei Christianae propugnaculum longinquum, Labuan nominata. Ignoscite,
quaeso, oratori vestro nomina tot barbara in Latina praesertim oratione usurpanti, sed
nomina illa idcirco Britannis cara sunt, quod Britannorum famam maritimam, Britannorum
fortitudinem, Britannorum fidem commemorant. Mihi certe, si in oratione publica
privata quaedam attingere paulisper licet, nomina illa cum annorum puerilium memoria
quadarn coniuncta sunt. Scilicet, sex et viginti abhinc annos in urbe celeberrima quod
Indiae totius caput est, insularum illarum episcopus primus consecratus est1. Aderant illo
die in ecclesia cathedrali Calcuttensi quattuor episcopi ; aderat magna mirantium templum-
que celebrantium multitudo, quorum e numero unus, qui tempore illo adhuc puer erat,
hodie Academiae nomine virum salutat qui episcopi illius primi successori2 nuper ipse
successit. Salutamus igitur virum qui annos tredecim inter insulas illas longinquas
laboribus sacris incubuit, qui e regionis illius linguis inter sese diversissimis nonnullas,
Malayensium praesertim linguam, accuratissime didicit, qui libros denique sacros complures
in illorum linguam reddidit.

Ergo Senatus nostri nomine et salvere et valere iubemus virum usu et experientia
probatum, Collegii Divi Ioannis alumnum, GEORGIUM FREDERICUM Hosn.

24 Nov. 1881

(58) SCIENTIAM illam geologicam‚ quae, in orbis terrarum origine et natura in-
vestiganda, neque temporis finibus terminatur neque saeculorum spatio coercetur, nos
certe pro rei magnitudine, temporis praesertim angustiis impediti, orationis brevissimae
intra spatium laudare non possumus. Iuvat potius hodie scientiae tarn magnae pro-
fessorem insignem vestrum omniurn nomine salutare, qui in republica illa maxima trans
Atlanticum natus, nostrae tamen provinciae Canadensis rupibus explorandis quinque
et viginti annos dedicavit ς qui de omnium animantium (ut nonnullis videtur) anti-
quissimo, quod Eozoon Canadense nuncupatur, doctissime disputavit 3 qui (ne plura
commemorem) non modo vetustissimorum illorum saxorum, quae Laurentia nominantur,
sed aliorum quoque complurium originem primam vicesque varias sagacissime investigavit.
Quid autem si, in tot tantisque argumentis totiens retractandis, non semper sibi constare,
non semper eadem sentire, visus est? Vos certe ex Academicae philosophiae disciplina
didicistis, virum vere sapientem (ut Ciceronis nostri verbis utar) ‘quod dixerit, interdum,
si ita rectius sit, mutare 5 de sententia decedere aliquando ’⁸. Ceterum idem necessitudinis
vinculo in perpetuum duraturo nobiscum idcirco coniunctus est, quod professoris illius
nostri, qui has inter umbras plus quam quinquaginta annos studiis geologicis lumen

praetulit⁴‚ et interpres et defensor egregius exstitit. Utinam hospiti nostro‚—nuper ex

¹ F. T. McDougall, consecrated in Calcutta Cathedral, 1855. 2 Walter Chambers, 1868-79.
3 Cicero, pro Murena, 63. ⁴ Adam Sedgwick.

32

