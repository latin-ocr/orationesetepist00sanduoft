Sir Wm Gull. Sir Geo. Burrows. Wm Bowman. S. Hauglzton.

(4ο) Ε fratribus nostris ad nosmet ipsos transimus. Nostris e popularibus unum
salutamus, Regiorum medicorum numero merito ascriptum, qui tum ceteris morbis
propulsandis, tum praesertim formidulosae illi febrium cohorti profligandae fortiter
incubuit, ausus ipsos mortis illius impetus morari, quae pede pulsat aequo ‘ pauperum
tabernas regumque turres'l. Ergo nostro quoque titulo decoremus virum titulis iam
plurimis aliunde ornatum, Baronettum illustrem, W1LELMUM JENNER.

(41) Pulchrum sane est genus illud vitae quod θεωρητικὸν Graeci nominant 3 pulchrius
fortasse quod idem πρακτικὸν appellant ς omnium, nisi fallor, pulcherrimum, humano
certe generi utilissimum, et θεωρίαν et πρᾶξιν mutua quadam societate inter sese con-
iunxisse. Cuius rei egregium exemplar in hoc viro hodie iuvat admirari, qui physiologiae
scientiam intimam ad artis medicae usum cotidianum feliciter accommodavit. Talium
virorum adventu, quotiens aegrotantium lectulis nova lux affulsit! Medicorum talium
auxilio, quot et quantos viros ab ipso mortis limine ad vitam rursus vocatos vidimus!
Vobis praesento Regiae Societatis Socium, e Regiis medicis unum, Baronettum insignem,
wrmmum GULL.

(42) Unum nostris ex alumnis, nostrarum scholarum umbrae hodie paulisper
redditum, vultu quam laeto excipimus. Scilicet in hoc ipso senaculo, quinque et quinqua-
ginta abhinc annos, e studiis mathematicis lauream insignem reportavit ; deinde Collegii
illius vicini socius electus est, cuius inter conditores medicum illum Regium, Ioannem
Caium, exstitisse gloriamur3 postea, e nostris umbraculis egressus, etiam urbis magnae in
luce laudem illustrem adeptus, non modo Regii Medicorum Collegii praeses saepenumero
est creatuS, sed illius quoque Reginae medicis ascriptus est, quam usque ad hunc diem
omnes et vivere et valere gaudemus. Vobis praesento Baronettum venerabilem, GEORGIUM
Bmuzows.

(43) Sequitur deinceps vir qui adhuc iuvenis corporis humani penetralia intima
curiositate minuta perscrutatus, illa quae a se ipso optime erant fundata, ab aliis animo
magno reliquit extruenda. Ipse interim sese ad illam potius partem explorandam
destinaverat, cuius auxilio ad ceteras investigandas feliciter usus erat3 ad ipsum videndi
sensum, ad ipsos oculos (ut ita dicam) oculos sustulit. Quid autem humanius quam
hebescentem oculorum aciem rursus acrem effecisse? Quid, prope dixerim, divinius
quam hominibus lumine orbatis lucem illam diei quae Dei donum primurn est, totiens
reddidisse? Duco ad vos Regiae Societatis Socium, WILELMUM BOWMAN.

(44) Venio ad nomen multiplici scientiarum laude illustratum, Professoris scilicet
Dubfinensis, viri de studiis Theologicis, Geologicis‚ Zoologicis‚ Geographicis, Physicis,
Mathematicis, Medicis denique, optime meriti. Ipsa autern ‘ naturae rerum contemplatio ',
ut ait Celsus, ‘quamvis non saciat medicum, aptiorem tamen medicinae reddit '2. Omnia
vero illa quae intra provinciae suae fines satis amplos inclusit, hodie saltem non modo
orationis nostrae terminos artiores excedunt, sed temporis quoque angustiis iniquis
excluduntur. Praesento vobis virum reverendum, qui fere nullum scientiarum genus
intactum, nullum inornatum reliquit, SAMUELEM HAUGHTON.

¹ Horace, Carm. i 4, 13. ² Celsus, De Medicina, i p. 8, l. 27 f, ed. Daremberg.
s. s. 2 5 4

