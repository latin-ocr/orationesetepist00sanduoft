C. H. Gz'll. W. J. Lawrance.

artes, velut inter arma et olim Horatio Nelson et nuper Horatio alteri¹‚ fluminis Nili
a ripis nova gloria affulsit. Laetamur, foedere iusto inter rempublicam maximam vicinam
et Britanniam nostram nuper facto, tot discordiarum causas in Aegypto prorsus evanuisset
Eo magis hodie iuvat laurea nostra coronare pacis ministrum insignem, in quo et Britanni
et Aegyptii respiciunt suarum ‘ grande decus columenque rerum '⁸.

Duco ad vos Britanniae legatum illustrem, EVELYN BARING, Comi-EM DE CROMER.

26 Oct. 1905

(427) COLLEGmM Reginale, cuius praesides duo deinceps episcopatus ad munus
sacrum nuper vocati sunt, hodie Collegium revera episcopale nominaverim⁴. Ad sedem
nobis proximam nuperrime, omnium nostrum commodo, consecratus est Collegii illius
praeses dilectus, quem procancellarii officium summurn feliciter obeuntem haud ita
pridem admirati, laetamur non modo adhuc inter nosmet ipsos adesse, sed etiam in
posterum a nobis haud procul esse afuturum. Eodem vero die etiam alumnus eiusdem
Collegii ad sedem a nobis remotissimam est consecratus, vir in insula inter Britanniam et
Hiberniam media maioribus optimis oriundus, qui India in septentrionali in laboribus
sacris spectatus, etiam Indiae australis in provincia sibi credita, sine dubio bonorum
omnium sibi conciliabit approbationem. Ibi, laborum suorum regione mutata, veritatis
tamen in eadem via semper ambulabit ς idem neque cadet umquam neque titubabit, sed,
insulae suae natalis non indignus, quocunque ieceris stabit ⁶.

Duco ad vos virum admodum reverendum, CAROLUM ΗοΡΕ GILL, episcopum
Travancoriensem consecratum.

9 Nov. 1905

(428) CoLLEGIO antiquo, Erasmi cum memoria in perpetuum consociato, episcopos
duos haud ita pridem additos nuper laudavimus⁶3 hodie vero Scholae antiquae, Erasmi ab
amico conditae et Sancti Pauli nomine nuncupatae, discipulum insignem salutamus. Is
autem, qui Scholae Paulinae inter pueros quondam classem primam duxerat, Collegiorum
nostrorum maximo deinceps adscriptus, etiam iuventutis Academicae velut Senatui non
sine laude praefuit⁷. Postea ad oppidum insigne est vocatus, ubi, Verulamii prope
vestigia, Collegii eiusdem decoris eximii, F rancisci Baconis‚ monumentum cernitur ,- ubi
Sancti Albani, Britanniae martyris primi, memoria et oppidi et ecclesiae late conspicuae in
nomine superstes vivit. Ibi iam per annos septem et triginta Rector constitutus, per
quinquennium etiam ecclesiae cathedrali feliciter est praepositus, cuius in aedificiis vix
dicere hodie ausim, utrum vetera an nova visentium oculos magis ad sese attrahant.
Illud autem audacter affirmaverim 2-inter tot rerum vices alumnus noster, viri optimi,
Vicarii Doncastrensis⁸, disciplina olim imbutus, etiam in posterum oratoris sacri in
munere, velut scriba ille ‘doctus in regno caelorum '‚ ‘ de thesauro suo’ et nova et vetera

proferet⁹.

¹ Horatio Herbert Kitchener (no. 305 supra). ² The Agreements of 8 April 1904. ³ Horace,
Carm. ii ¹7· 4. ⁴ Herbert Edward Ryle‚ D.D.‚ Bishop of Exeter 1901, Bishop of Winchester 1903 ς
md Frederick Henry Chase, D.D.‚ Vice-Chancellor 1902-4; consecrated Bishop of Ely 18 Oct. 1905.
⁶ No. 8 supra, ad fin. ⁶ No. 427. ⁷ President of the Union, Easter Term, 1862. ⁸ Charles
John Vaughan. ⁹ Ev. S. Matt. xiii 52.

¹95 25—2

