Wz'lliam Moulton.

nicarum decus, virum in difficillimo musicae genere facillimum, Iohannem Brahms¹.
Quamquam autem ipse fato iniquo procul retentus est, carmen illius egregium quod
‘fatorum' nuncupatur vesperi audietis3 audietis etiam novum opus, quo non modo
ceteros omnes sed se ipsum superasse dicitur. Post tot triumphos nemo negabit tanto
viro consentaneam esse requiem. Ceterum quo maiore animi aegritudine illum absentem
desideramus, eo elatiore gaudio praesentem salutamus IOSEPHUM IOACfflM.

3 May 1877

(4) QUOD Platonis omnium Academicorum principis vestibulo erat praescriptum,
idem nostrae Academiae admodum placuit, μηδεὶς οἴγεωμέτρητος εἷσίτω“. Eo libentius
igitur audietis virum hunc Mathematicis studiis feliciter excultis raro illo praemio numis-
matis aurei ab Academia Londiniensi adhuc adulescentem esse donatum. Neque veroin
vestibulo disciplinarum omnium commoratus est, sed per ipsam litterarum humaniorum
ianuam ad interiora linguarum sacrarum penetralia est progressus. Wineri Grammaticam
Hellenisticam‚ optimam illam quidem, denuo Anglice reddidit, suis aliorumque copiis
auxit, uni denique ex episcopis Ecclesiae Anglicanae Wesleianus dedicavit, pignus
concordiae vere Christianae. Mox, eodem episcopo praeside, illis est ascriptus, quibus
cura gravis mandata est Testamenti Novi nostram in linguam emendatius reddendi, atque
intra hos paucos dies (iuvat recordari) interpretes illi, toto laboris spatio semel decurso,
nunc primum pervenerunt ‘praescripta ad candida caleis '³, ubi caelestis ille fluvius
describitur, tamquam crystallum splendidus. Quos inter labores, quamquam vir hic ad
Carnum nostrum e Thamesis ripa missus est, scholae praepositus Wesleianae in illis hortis
constitutae unde dicesserat Asclepiades ille noster, medicorum eloquentissimus⁴ ς
crediderim tamen nonnumquam ante oculos huius obversari, non solum ‚Collegii Rich-
mondiani imaginem, studiorum suorum septemdecim annos conscii, sed pulcherrimum
illum e vicino etiam colle prospectum, ubi volvitur purus adhuc Thamesis, non poetae
modo argumentum, sed doctissimo cuique exemplar‚—tranquillus ille quidem amnis, non
tardus tamen3 profundus sed pellucidus idem⁵. Talium certe praeceptorum, talium
interpretum in memoria haerebit semper Horatianum illud :—

‘cum tabulis animum censoris sumet honesti,
audebit, quaecunque parum splendoris habebunt
verba, movere loco quamvis invita recedantm
adsciscet nova, quae genitor produxerit usus.
vemens et liquidus puroque simillimus amni
fundet opes'⁶.

Duco ad vos WILELMUM Moumon.

¹ Composer of the Schicksalslied (Song of Destiny)‚ T dumphlied and Deutsches Requiem. A grace of
the Senate, proposing to confer the degree of Mus. Doc. on Herr Brahms, as well as Prof. Joachim, was
passed 18 May, 1876. ² Tzetzes, Chiliades, viii973. ³ Lueretius, vi 9²· ⁴ G. M. Humphry, M.D.;
Cicero, de Oratore, i 62, ‘neque vero Asclepiades, is quo nos medico amicoque usi sumus, qui tum elo-
quentia vincebat ceteros-'‘n“{ficos’liin Ieoflipso,l{uodhornategiceblass tmedicinae facultate utebatur ’.
cou ow 1 e ee, an ma e s ream
My great example, as it is my theme ly
leouglt deep, yet clear: though gentle, yet not dull ;
Strong without rage3 without oerflowing, full '.
Sir John Denham, Coeper's Hill, 189 s.
⁶ Horace, Epp. ii 2, 110 f.

4

