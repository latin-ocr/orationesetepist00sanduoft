Oscar Backlund. Henri Becquerel.

educatus, postea inter Germanos, primum apud Goettingenses‚ deinde apud Lipsienses, in
philosophiae studiis multa cum laude versatus est. Nuper autem per annos novem
Graecorum coloniae Parisiensi in rebus sacris praepositus, kalendis Maiis monachorum
Sinaiticorum suffragiis omnibus archiepiscopus est electus. Laetamur viro tam docto,
tum ceterarum rerum omnium curam esse traditam, tum praesertim bibliothecae illius
montium in sinu remoto abditae, quam tot Cantabrigienses, linguarum orientalium peritia
insignes, per mare, per terras, haud ita pridem petiverunt¹. Viri talis autem tutelae
creditus sine dubio incolumis conservabitur evangeliorum sacrorum in linguam Syriacam
redditorum palimpsestus ille antiquissimus, cuius inventrix Cantabrigiensis et domi et
peregre titulo honorifico plus quam semel merito ornata est2. Codicis vero tarn antiqui
custos eruditus, sedis tam sacrae tantaque montium maiestate circumdatae archiepiscopus
electus, honoris nostri titulo non minus merito hodie decoratur, qui honos etiam in totam
ecclesiam Graecam nostrum omnium testatur benevolentiam.

Honore tali dignus profecto est Archimandrites Ponpnvmus Loco‘rnn'rsss, montis
Sinaitici archiepiscopus electus.

22 August 1904
Meeting of the Britislz A ssocz'atz'on for the A dvancement of Scz'ence

DrcmserE domine, domine Procancellarie‚ viri Academici, reliquique omnes qui in
Senaculo nostro adestis :—

In honorem Societatis Britannicae scientiarum finibus propagandis constitutae, et
nunc demum post annorum quadraginta duorum intervallum ad hanc doctrinae sedem
denuo convocatae, placuit Senatui nostro tot advenarum e numero nonnullos, velut
exempli causa, titulo nostro decorare, qui honos, vestrum omnium praesentia illustratus,
vestrum omnium, ut speramuS‚ benevolentia comprobabitur.

(393) AB exteris exorsi, primurn omniurn salutamus nuntium quendam sidereum, ab
arce illa celeberrima prope Petropolin stellis observandis dedicata³ ad nos devectum, quae
duorum deinceps Struviorum nominibus iam dudum gloriatur⁴. Ipse, talium virorum
haeres dignissimus, planetarum potissimum in moles motusque perturbatos diligenter
inquisivit, et Enckii praesertim cometen, ter in quoque decennio inter sidera nostra
lucentem, indagandum sibi sumpsit. Dum cometae illius reditum in mense proximo spe
certa expectamus, sideris illius indagatorem indefessum hodierni diei inter lumina libenter
numeramus.

Duco ad vos astronomiae antistitem Petroburgensem, OScAR BACKLUND.

(394) Francogallorum e republica vicina cursu prospero ad nos pervenit scientiarum
Academiae Parisiensis socius illustris, cuius etiam patrem avumque honore eodem ornatos

¹ Mrs Lewis and Mrs Gibson3 Mr and Mrs R. L. Bensly, Mr and Mrs F. C. Barkitt, and Mr J. Rendel
Hatris. ² In Feb. 1892, the earliest known MS of the Four Gospels in Syriae was discovered in the
library of the monastery of Mount Sinai by Mrs Lewis, who afterwards received honorary degrees at St
Andrews, Halle, and Heidelberg. ⁸ At Pulkowa. ⁴ Dr Backlund was preceded at the observator)-
by F. G. W. Struve (1793—1864), and his son Otto Struve (ob. 1906), whose two youngest sons are
Prosessors of Astronorny in Berlin and Charkow.

181

