Hermann Graf zu Solms-Laubaclz. Cl. T z'mz‘riaaeff F. V ejdovsky.

(523) Salutamus etiam botanicae professorem Argentoratensem, virum genere antiquo,
genere per annos prope octingentos nobili oriundum, qui arborum et plantarum reliquias
antiquissimas saxorum in latebris conservatas opere in illo eximio descripsit, quod etiam in
Britannia palaeophytologiae ad studium aditus faciliores plurimis patefecit. Idem, non
modo Actis Botanicis edendis iam per annos viginti feliciter interfuit, sed etiam ipse
de geographiae botanicae principiis, de floribus parasitis, de fungis et algis, de sinus
Neapolitani corallinis, de fragaria, de tritico, de tulipa, de ficu, de aliis denique hortorum
nostrorum plantis plurima non sine gloria conscripsit.

‘ Patriam obruit olim
gloria paucorum, et laudis titulique cupido

haesuri saxis cinerum custodibus, ad quae
discutienda valent sterilis mala robora ficus'l ;

haec autem generis nobilis progenies, vir iucundus, lepidus, modestus, titulo nostro dignis-
simus, tot rebus ingenio summo penitus exploratis, omnium bonorum in laude ‘ monu-
mentum aere perennius'2 invenit.

Duco ad vos HERMANNUM CoMrrEM DE SOLMs-LAUBACH3.

(524) Meministis fabulosum illurn Collegiorum nostrorum unius⁴ alumnum, qui ad
insulam Laputa peregrinatus, incolas eius omnes solis de salute cotidie sollicitos invenit,
inque Academia celeberrima Lagadensi professorem quendam venerabilem vidit, qui solis
radiis e cucumerum cellulis eliciendis annorum octo labores incassum impenderat¹⁵.
Consilium tam mirum non prorsus absurdum fuisse botanicae professor quidam Moscu·
ensis coram Regia Societate nostra non sine lepore indicavit. Scilicet per longos labores
ipse comprobavit, non modo solis radios in cucumi esse inclusos, sed etiam fructuum
frondiumque omnium partem viridem solis e lumine radios illos tremulos eligere, quorum
auxilio carbonium (ut aiunt) in aere toto diffusum in materiam quandam vivam permutat.
Idem spectri (quod dieitur) e parte rubra radios illos exortos esse docuit, qui frondium in
vitam mutati, omnium hominum, omnium animalium corpora per tot saecula aluerunt⁶.
Ergo de spectri illius exemplo pulcherrimo, de arcu caelesti, verba olim divinitus dicta
saeculo nostro sensu novo denuo commendata sunt—‘ Erit arcus in nubibus, et recordabor
foederis sempiterni quod pactum est inter Deum et omnem animam viventem universae

carnis, quae est super terram '⁷.
Duco ad vos CLEMENTEM T1M1R1AZEFF.

(525) Bohemorum in Universitate Pragensi zoologiae professor praeclarus, patriae
inter fiumina lacusque, spongillarum vermiumque⁸ in varietate maxima, studiorum suorum
argumenta plurima invenit. Idem, bacteriorum in structura investiganda, etiam nucleum
secundum ipsam normam invenisse dicitur. Deinde, de nucleorum natura in universum,
deque ovi fecundi reddendi ratione omni, nunc maxime inquirit. Denique, ne laudationis
nostrae in fine aculeum quendam desideretis, ne scorpionum quidem genus intactum
reliquit.

Duco ad vos F RANTssEK VEJnovsm'a

² Juvenal, x 143 f. ² Horace, Carm. iii 30, 1. ³ Author of Fossil Botany, E. Τ., 1891, etc.

⁴ Emmanuel ; see Gulliver’s T ravels, p. 1. ⁶ ib. Part ΙΙΙ, chap. ii and v, pp. 200 f, 221 f, ed. '1894-
θ T he Cosmical Function qftlce Green Plant, Croonian Lecture of 1903. ⁷ Genesis, lx 16.

Β Rhynclcelmis, etc.
2 32

 

