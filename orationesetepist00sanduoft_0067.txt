Clearles S mart Roy.

facunde nepos Atlantis’l. Adest vir de artium historia praeclare meritus, qui poetae
maximi Florentini Vitam Novam quae vocatur feliciter interpretatus est, qui medii quod
dicitur aevi aedificia ecclesiastica opere egregio illustravit, qui archaeologicam denique
societatem illam primus condidit, cuius coloniam Athenas auspiciis optimis recentissime
deductam ⁹, etiam Britanni imitari et aemulari nunc maxime conantur³. Ergo hospiti nostro
non ingratum erit atria illa nostra invisere, archaeologiae studiis nuper dedicata, et unius e
popularibus suis curae commendata¹ 3 in museo illo vicino pictoris maximi tabulas illas,
ab amico suo Britannico, artium existimatore optimo⁶, nobis donatas, laetus agnoscet.
Domum illam proximam, Collegiorum nostrorum antiquissimum, non sine pietate
quadam contemplabitur, recordatus illic educatum esse unum e maioribus suis, theologum
illum non minus doctum quam modestum, qui cum aliis plurimis trans aequor Atlanticum
libertatis asylum abhinc annos plus quarn ducentos petivitss. Gaudebit denique in
Collegio illo altero sacra saecularia hodie celebrasse, cuius aula ex hospitali, velut ex
urbis antiquae πρυτανείῳ, Collegii primi Transatlantici conditor puram illam flammam
olim trans oceanum secum tulit, quasi coloniae novae artium optimarum studiis con-
sectatae focum ignibus illis perpetuis accensurus, qui nunc quoque, talium virorum auxilio,
et incorrupti conservantur, et materia nova quotidie aluntur, et lumine indies clariore
effulgent⁷.

Vobis praesento Academiae Cantabrigiensis Transatlanticae legatum, Professorem
insignem, CAROLUM EL1o'r ΝοκΤοΝ.

4 Dec. 1884

(87) Anasi· Universitatis Edinensis scholae medicae praeclarae alumnus, qui
Germaniae curn tribus deinceps Universitatibus magnis³ consociatus, inter nosmet ipsos
denique de physiologiae mysteriis praelectiones insignes habuit. Idem quondam (ut ad
remotiora transeamus) Ottomannorum inter milites arti medicae deditus, in ipsa Epiro,
prope Pindi montes, prope Dodonae antiquae diu desertum oraculum, velut ἰατρόμαντις
aliqui, consulentibus respondebat. Ad eundem postea Respublica Argentina, morbo
gravi et inexplicabili oppressa, velut ad oraculum aliquod misit, cuius responsis obsecuta
sese peste illa dira protinus liberavit. Inter antiquos quidem victimarum in visceribus
rerum futurarum praesagia quaerebantur ; hic autem, non vanus haruspex, ex ipsis morbis
quos alii reformidant, ex ipsa Morte quae aliis tacet, veritatem ipsam audacter extorquet,—
adeo ut Catonis verbis profiteri possit:

‘me non oracula certum
sed mors certa facitw.

Praesento vobis CAROLUM SMART Rov, Pathologiae Professorem.

¹ Horace, Carm- i 10, r. 2 The American School of Classical Studies at Athens, 1882.
⁸ The British School at Athens, 1886. ⁴ charles Waldstein. ⁶ John Ruskin. ⁶ John Norton.
⁷ ‘The spark from Emmanuel, which kindled Harvard's torch, lives on in the transmitted flame‘‚ Speech
of 18 June, u. s., p. 21. ⁸ Berlin, Leipzig, strassburg. ⁹ Lucan, ix 582 s.

47

