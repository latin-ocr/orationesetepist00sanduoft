Sir Henry Campbell-Bannerman. Lord Elgin.

et litteris excultus, et rerum divinarum studio accuratissimo deditus, qui Episcopi Dunel-
mensis disciplina olim imbutus¹, et amicitia eius iam per annos quinque et viginti dignus
existimatus, in loco alio ex alio gregis curae suae crediti pastor fidelis exstitit. In ecclesia
vero Sancti Cypriani in honorem nominata nuper laboribus sacris occupatus2, Sancti
Petri in die propediem consecrabitur. In posterum autem in sede sua remota sine dubio
non modo Sancti Cypriani, Sancti Pauli, Sancti Petri, ante oculos habebit exemplar, sed
etiarn Illius quem Sanctus Petrus ipse ‘pastorem et episcopum animarum' omniumque
‘ pastorum principem' appellavit ⁸. Insulae illi longinquae praepositus, diu (ut speramus)
inter omnia maris pericula tutus navigabit.

Duco ad vos virum reverendum, GERARDUM HEATH LANDER, Victoriae episcopum

designatum.
1 2 June 1907

D1GN1581ME domine, Domine Cancellarie, et tota Academia :—

(444) MORE antiquo, more identidem renovato, litterarum Universitas nostra, sine
ullo partium studio, viros de patria bene meritos libenter salutat. Salutamus hodie
partium liberalium in Senatu Britannico populi suffragiis electo ductorem, salutamus
eiusdem Senatus patrem. In Caledonia natus, et Universitati primum Glasguensi‚ deinde
Cantabrigiensi, adscriptus, olim regni totius rei navali, deinde Hiberniae administrandae
interfuit ς deinceps rebus bellicis plus *quam semel praefuit 5 denique, annorum decem
intervallo interposito, ministrorum publicorum in concilio minister primus nominatus est.
Ergo Caledonia, abhinc annos ducentos cum Britannia auspiciis optimis, populi utriusque
magno curn fructu, coniuncta, nuper denuo ministrum insignem regno toti dedit⁴. Virum
sagacem, urbanum, facetum, virum in rebus publicis administrandis identidem spectatum,
alumnum suum praeclarum, Palmerstonii Universitas laude debita coronat.

Duco ad vos virum admodum honorabilem, regni totius ministrum primum, senatorem
conspicuum, equitem illustrem, HENR1CUM CAMPBELL-BANNERMAN.

(445) Indiae proconsulis praeclari filium, ipsum quondam Indiae proconsulem prae-
clarum hodie contemplati, non imperii tanturn illius splendorem statim recordamur, sed
etiam coloniarum nostrarum per orbem terrarum totum dispersarum coronam,-—provinciam
illam immensam, etiam humeris Atlanteis graviorem, nuper viri eiusdem fidei et fortitudini
commendatam. Non nobis saltem, rerum publicarum a cura remotis, consentaneum est
de argumentis illis magnis, inter Regis nostri ministros et coloniarum nostrarum magnarum
viros primarios nuper disputatis, hodie prolixius disputare Illud unum speramUS‚ e
deliberationibus tantis nihil umquam esse oriturum, quod non sit provinciae maximae viri
huiusce in manus traditae et nomini toti Britannico profuturum. Concilium illud sit
perpetuum 3 nomen Britannicum sit sempiternum.

Duco ad vos virum admodum honorabilem, Collegii de Balliolo inter oxonienses
alumnum, VICTOREM ALEXANDRUM BRUCE‚COM1TEM DE Emm‘.

¹ At Ridley Ha11,1884.² Vicar of St Cyprian’ s, Edge Hill‚Liverpool,1905-7. ι Pet. ii 253
v 4. ⁴ Sir Henry Campbell- -Bannerman became Prime Minister on 5 Dec.19o5.in succession to
another eminent Scotsman, Mr A. J Balfour. ⁶ Lord Elg in, son of the Viceroy of India in 1862,
and himself Viceroy in 1894-9, was appointed Secretary of State for the Colonies in 1905, and, in that
capacity, presided over the Conference of Colonial Premiers, which began on 15 April and ended on 14
May, 1907. ‘We want a permanent Council’ was the theme os letters from Sir James Blyth and Sir

Frederick Pollock published m T lle Times on 18 and 20 May.
202

