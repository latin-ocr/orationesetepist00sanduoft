Lord Roberts. Julius Zupz'tza. Standish Hayes O’Grady.

haud ita pridem titulo nostro decoravimus1, tum praesertim eius qui, ab ipsa Regina
propterea honore novo nuper cumulatus, etiam vestro favore et plausu hodie merito

exelpletur.
Duco ad vos de Balneo equitem insignem, BARONEM HERSCHELL.

(212) Salutamus deinceps imperatorem illustrem, quern ab India salvum sospitemque
redditum plus quam semel excepit patriae totius acclamatio. Olim, abhinc annos fere
tredecim, bello trans Indum flumen ultra terminos imperii nostri per biennium fortiter gesto,
fere decem milia militum per regionem difficillimam celeritate prope incredibili duxerat, et
proelio prospere commisso labem et infamiam nomini nostro inustam prorsus deleverat².
Illo tempore, ut poe‘tae versu, verbo uno tantum mutato, utar, ‘Unus homo nobis
properando restituit rem’3. Nunc, post septem annos, paci praesertim confirmandae
et imperii nostri terminis contra hostium impetus terra marique tuendis strenue dedicatos,

“ etiam e pace triumphos non minus insignes reportavit⁴. Imperatoris nostri celeritatem
etiam gens in Europa bellorum peritissima quondam admirata est: nunc imperii nostri
terminos, imperatoris eiusdem consilio et prudentia defensos, Asiae, atque adeo Europae,

gentes finibus nostris vicinae violare non audebunt.
Duco ad vos virum collegis suis devotissimum, ducem militibus suis carissimum,

BARONEM RoBERTs DE KANDAHAR.

(213) Huic praesertim viro, litteras Anglicas olim inter Vindobonenses, postea inter
Berolinenses professo, quantum Anglia debeat, satis notum omnibus, qui in linguae
nostrae studiis vitae suae tabernaculum posuerunt. In hoc certe viro litterae Anglieae
antiquae investigatorem, praeceptorem, editorem nactae sunt acerrimum. Testis est
carminum antiquorum Teutonicorum maximum ab eo accuratissime exscriptum⁵ ; testis est
saeculi quinti decimi historia, de Hercule quodam Anglico conscripta, ab eodem
diligentissime edita⁶3 testis denique est poetae sui temporis maximi, poetae sanctam
crucem ab Helena inventam egregie describentis, carmen ab eodem cura non minore
expolitum⁷. Viro tali nos certe, quorum in bibliothecis totiens tanto cum fructu laboravit,

hodie animi grati testimonium libenter reddimus.
Duco ad vos Philologiae Anglicae Professorem Berolinensem, IULmM ZUPrrZA.

(214) Anno proximo inter orbis terrarum Academiarum gratulationes Universitas
Dublinensis tria saecula feliciter exacta ludis saecularibus celebravit, etiam in posterum
(ut speramus) pericula inter omnia diu incolumis superfutura. Anno eodem Universitatis
illius bibliothecam invisentibus admirari licebat lyram vetustissimam regis prisci,
Dalcassiorum ductoris, digitis olim (ut aiunt) pulsatam⁸. Hodie unum ex alumnis eius,
gentis illius progeniem, virum rege Olillo prognatum et stirpe antiquissima Momoniensium

¹ Sir Frederick Abel, no. 140 supra. 2 The march of 313 miles from Kabul (11 Aug. 1880) ending
in the relies of Kandahar (31 Aug.)‚ and the defeat of Ayub Khan (1 Sept.). Lord Roberts, Forty-One

Years in India, ii 347—370‚ 377. 3 Ennius (virgil, Aen. vi 846). 4 Nov. 1885—March 1893 (ib.
398—460); c . Speech at Dover, 7 May. ⁵ Beowulf. ⁶ Guy of Warwick. ⁷ Cynewulf's
Elene. The ‘ harp of Brian Boroimhe ’ (pron. Boru), under whose leadership the famous tribe of the

Dgal Cais defieated the Danes at Clontarf, near Dublin, 1014. Cp. The Book of T rinity College, Dublin,
1 92, p. 171 .

106

