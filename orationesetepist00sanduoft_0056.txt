E mz‘l Hilbner. A dolf Michaelis.

salutamus, virum a tribus deinceps regibus honoribus amplissimis ornatum 3 qui non modo
victoriis illis e Palestro et Solferino reportatis magna cum laude interfuit, sed, velut alter
Archimedes, bellica illa opera construxit, unde ex Ancona et Caieta novam gloriam est
adeptus. Idem pacis in artibus versatus, Academiae Taurinensis quondam professor, pro-
fessoris Cantabrigiensis¹ analyticam illam numeris computandis machinam olim Europae
primus explicavit. Postea patriae legatus, sapientia miti et matura omniurn corda in sese
allexit, quotiens sive in Austria, sive in Gallia, sive in ipsa Britannia commoratus est.
Denique non alia manu regum Longobardorum ferrea illa corona ex Austria relata et
Italiae reddita est. Iure igitur optimo vir venerabilis, de Italia praeclare meritus, inter
omnium plausus hodie protinus excipietur,-—velut olim ubi
‘sideris instar
emicuit Stilichonis apex et cognita fulsit
canities ’².
Agmen nostrum ducit hodie vir et belli et pacis artibus insignis, Italiae et dux et

legatus illustrissimus, Lunovmus FREDEmcus MENABREA.

(64) Hodie ex Germania adesse gaudemus virum et de Britannia Romana et de
litteris antiquis optime meritum. Inter eruditos notae sunt praelectiones illae de
grammatica et Graeca et Latina, de litteris Latinis, de inscriptionibus Romanis, de
universa denique Philologiae historia, ab hoe viro breviter ac summatim descriptae et
adumbratae. Iuvat duo illa itinera Britannica ab hospite nostro docte et iucunde narrata
recordari3 iuvat Britanniae et Hispaniae inscriptiones Latinas ab eodem per seriem
magnam perspicue dispositas et peritissime explicatas commemorare3 iuvat etiarn minora
illa volumina laudare monumentis Christianis recensendis consecrata. Merito igitur Mater
illa Alma, quae abhinc annos trecentos illius adulescentiam aluit, qui inscriptionum
Romanarum thesaurum primus omnium condidit³, eadem hodie virum de Britanniae
titulis Romanis praeclare meritum titulo suo honorifico exornat 3 cuius rei memoriam non
duro illa quidem saxo insculptam sed animi grati tabulis impressam in perpetuum servabit.

Duco ad vos Professorem Berolinensem, et Londiniensium et Cantabrigiensium
Societatibus Antiquariis honoris causa adscriptum, AEMILIUM HuBNER.

(65) Cum in Academia nostra museum novum artium antiquarum studiis dedicatum
intra paucos menses apertum iri speremus, nihil opportunius esse arbitramur, quam ut
eodem anno virum et de studiis illis et de patria nostra optime meritumwanimi grati
testimonio quantulocumque ornemus. Academiae illius professor, quae plus quam decem
annos prope Galliae fines doctrinae Germanicae propugnaculum exstitit, et Athenarum in
arce aedificatum magnum illud Phidiae monumentum opere admirabili descripsit⁴, et
Instituti Archaeologici in Capitolio positi annorum quinquaginta annales stilo lucido
enarravit⁵. Nos vero Britannos beneficio singulari idcirco sibi coniunxit, quod marmora
antiqua in museis nostris privatis conservata opere magnifico enumeravit, recensuit,

¹ Charles Babbage, Lucasian Professor of Mathematics, 182 ² Claudiam De Bello Getico, 458 f.

³ Janus Gruter, 1615. ⁴ Der Parthenon, 1871. 9‘309'Gmhichte des dmtschen archiiologischen
Instituts (1829-79), 1879.

36

